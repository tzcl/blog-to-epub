# р▓арЃљрЃА рЃЏрЃЮрЃўрЃАрЃБрЃарЃЋрЃћрЃЉрЃЊрЃў рЃарЃЮрЃЏ рЃњрЃфрЃЮрЃЊрЃюрЃЮрЃЊрЃљ


(For my english readers: To improve my Georgian, I translated my favorite
essay: PG's "What you'll wish you'd known." His ideas have had a significant
influence on me, and this is the essay I wish I could share with the most
number of people. [I highly suggest you check it
out](http://www.paulgraham.com/hs.html))

рЃърЃљрЃБрЃџ рЃњрЃарЃљрЃ░рЃЏрЃў рЃљрЃарЃўрЃА рЃАрЃљрЃБрЃЎрЃћрЃЌрЃћрЃАрЃЮ рЃърЃарЃЮрЃњрЃарЃљрЃЏрЃўрЃАрЃбрЃў, рЃћрЃАрЃћрЃћрЃЉрЃўрЃА рЃЏрЃгрЃћрЃарЃљрЃџрЃў рЃЊрЃљ рЃЉрЃўрЃќрЃюрЃћрЃАрЃЏрЃћрЃюрЃў. рЃЏрЃљрЃю
рЃњрЃљрЃЏрЃЮрЃўрЃњрЃЮрЃюрЃљ рЃърЃўрЃарЃЋрЃћрЃџрЃў "web application" 1995-рЃерЃў. рЃљрЃАрЃћрЃЋрЃћ рЃерЃћрЃЦрЃЏрЃюрЃљ "Y-Combinator",
рЃАрЃљрЃўрЃЊрЃљрЃюрЃљрЃф рЃБрЃЏрЃћрЃбрЃћрЃАрЃЮрЃЉрЃљ рЃљрЃЏрЃћрЃарЃўрЃЎрЃўрЃА рЃЏрЃўрЃџрЃўрЃљрЃарЃЊрЃўрЃљрЃюрЃў рЃЎрЃЮрЃЏрЃърЃљрЃюрЃўрЃћрЃЉрЃў рЃЊрЃљрЃўрЃЉрЃљрЃЊрЃљ: "Airbnb",
"Stripe", рЃљ.рЃе.

рЃћрЃА рЃћрЃАрЃћ рЃљрЃарЃўрЃА рЃДрЃЋрЃћрЃџрЃљ "рЃфрЃћрЃџрЃЦрЃў" рЃљрЃЊрЃљрЃЏрЃўрЃљрЃюрЃўрЃАрЃЌрЃЋрЃўрЃА. рЃАрЃЎрЃЮрЃџрЃўрЃА рЃЊрЃљрЃЏрЃЌрЃљрЃЋрЃарЃћрЃЉрЃўрЃА рЃерЃћрЃЏрЃЊрЃћрЃњ, рЃарЃљ рЃБрЃюрЃЊрЃљ
рЃЦрЃюрЃљ, рЃарЃЮрЃЏ рЃЊрЃўрЃЊ рЃАрЃљрЃЦрЃЏрЃћрЃћрЃЉрЃА рЃЏрЃўрЃљрЃдрЃгрЃўрЃЮ? рЃАрЃгрЃЮрЃарЃћрЃЊ рЃљрЃЏ рЃћрЃАрЃћрЃА рЃерЃћрЃБрЃФрЃџрЃўрЃљ рЃљрЃЏ рЃЎрЃўрЃЌрЃ«рЃЋрЃљрЃќрЃћ рЃњрЃљрЃњрЃфрЃћрЃЌ
рЃърЃљрЃАрЃБрЃ«рЃў. рЃћрЃА рЃћрЃАрЃћ рЃДрЃЏрЃљрЃгрЃЋрЃўрЃџрЃћрЃЉрЃўрЃАрЃЌрЃЋрЃўрЃА рЃљрЃарЃўрЃА рЃЊрЃљрЃгрЃћрЃарЃўрЃџрЃў, рЃЏрЃљрЃњрЃарЃљрЃЏ рЃљрЃ«рЃџрЃљрЃф рЃљрЃЏрЃўрЃА рЃЎрЃўрЃЌрЃ«рЃЋрЃўрЃАрЃљрЃА,
рЃЌрЃљрЃЋрЃерЃў рЃљрЃ«рЃљрЃџрЃў рЃљрЃќрЃарЃћрЃЉрЃў рЃЏрЃћрЃЉрЃљрЃЊрЃћрЃЉрЃљ. рЃЋрЃфрЃљрЃЊрЃћ рЃљрЃЏ рЃћрЃАрЃћрЃА рЃњрЃљрЃЊрЃљрЃЌрЃљрЃарЃњрЃЏрЃюрЃљ рЃЊрЃљ рЃўрЃЏрЃћрЃЊрЃў рЃЏрЃљрЃЦрЃЋрЃА, рЃарЃЮрЃЏ
рЃЏрЃЮрЃњрЃћрЃгрЃЮрЃюрЃћрЃЉрЃљрЃЌ. рЃЦрЃљрЃарЃЌрЃБрЃџрЃА рЃњрЃљрЃЊрЃљрЃАрЃљрЃарЃћрЃЋрЃљрЃЊ рЃљрЃа рЃЋрЃцрЃџрЃЮрЃЉ, рЃљрЃЏрЃўрЃбрЃЮрЃЏрЃљрЃф рЃЌрЃБ рЃЏрЃЮрЃњрЃўрЃюрЃЊрЃћрЃЉрЃљрЃЌ рЃЕрЃћрЃЏрЃў
рЃюрЃљрЃЌрЃљрЃарЃњрЃЏрЃюрЃўрЃА рЃарЃћрЃЊрЃљрЃЦрЃбрЃўрЃарЃћрЃЉрЃљ, [рЃўрЃюрЃћрЃЉрЃћрЃЌ
рЃџрЃўрЃюрЃЎрЃў](https://docs.google.com/document/d/1U7c7ZY7W4Mb2ahDZHLehy8F15IKbd1H0NxcK81Op1OM/edit).
рЃљрЃАрЃћрЃЋрЃћ, рЃЌрЃБ рЃцрЃўрЃЦрЃарЃЮрЃЉрЃЌ, рЃарЃЮрЃЏ рЃЋрЃўрЃюрЃЏрЃћрЃА рЃЏрЃЮрЃћрЃгрЃЮрЃюрЃћрЃЉрЃљ, рЃњрЃљрЃљрЃќрЃўрЃљрЃарЃћрЃЌ ­ЪЎѓ

* * *

## р▓арЃљрЃА рЃЏрЃЮрЃўрЃАрЃБрЃарЃЋрЃћрЃЉрЃЊрЃў рЃарЃЮрЃЏ рЃњрЃфрЃЮрЃЊрЃюрЃЮрЃЊрЃљ

2005 рЃгрЃџрЃўрЃА рЃўрЃљрЃюрЃЋрЃљрЃарЃў

(рЃћрЃА рЃЊрЃљрЃЋрЃгрЃћрЃарЃћ рЃАрЃЎрЃЮрЃџрЃўрЃА рЃњрЃљрЃЏрЃЮрЃАрЃљрЃерЃЋрЃћрЃЉрЃў рЃАрЃљрЃдрЃљрЃЏрЃЮрЃАрЃЌрЃЋрЃўрЃА, рЃЏрЃљрЃњрЃарЃљрЃЏ рЃљрЃарЃљрЃАрЃЊрЃарЃЮрЃА рЃњрЃљрЃЏрЃЮрЃЏрЃўрЃДрЃћрЃюрЃћрЃЉрЃўрЃљ,
рЃарЃљрЃЊрЃњрЃљрЃю рЃАрЃЎрЃЮрЃџрЃўрЃА рЃ«рЃћрЃџрЃЏрЃФрЃдрЃЋрЃљрЃюрЃћрЃџрЃЮрЃЉрЃљрЃЏ рЃЕрЃћрЃЏ рЃЏрЃўрЃгрЃЋрЃћрЃЋрЃўрЃА рЃњрЃћрЃњрЃЏрЃљрЃА рЃЋрЃћрЃбрЃЮ рЃЊрЃљрЃљрЃЊрЃЮ.)

р▓ЕрЃћрЃЏрЃА рЃЏрЃћрЃњрЃЮрЃЉрЃарЃћрЃЉрЃА рЃњрЃљрЃБрЃЎрЃЋрЃўрЃарЃЊрЃљрЃЌ, рЃарЃЮрЃЊрЃћрЃАрЃљрЃф рЃЋрЃБрЃљрЃЏрЃЉрЃћ, рЃарЃЮрЃЏ рЃАрЃЎрЃЮрЃџрЃўрЃА рЃњрЃљрЃЏрЃЮрЃАрЃљрЃерЃЋрЃћрЃЉрЃќрЃћ рЃАрЃўрЃбрЃДрЃЋрЃўрЃЌ
рЃњрЃљрЃЏрЃЮрЃАрЃЋрЃџрЃљрЃА рЃЋрЃљрЃърЃўрЃарЃћрЃЉрЃЊрЃў. рЃарЃљрЃА рЃћрЃбрЃДрЃЋрЃўрЃЌ рЃАрЃЎрЃЮрЃџрЃўрЃА рЃЏрЃЮрЃАрЃгрЃљрЃЋрЃџрЃћрЃћрЃЉрЃА? рЃЏрЃљрЃерЃўрЃю рЃЏрЃљрЃЌ рЃЋрЃЎрЃўрЃЌрЃ«рЃћ, рЃарЃљрЃА
рЃўрЃАрЃБрЃарЃЋрЃћрЃЉрЃЊрЃўрЃЌ рЃЌрЃЦрЃЋрЃћрЃюрЃЌрЃЋрЃўрЃА рЃарЃЮрЃЏ рЃЋрЃўрЃюрЃЏрЃћрЃА рЃћрЃЌрЃЦрЃЋрЃљ, рЃАрЃЎрЃЮрЃџрЃљрЃерЃў рЃДрЃЮрЃцрЃюрЃўрЃА рЃЊрЃарЃЮрЃА? рЃЏрЃљрЃЌрЃў рЃърЃљрЃАрЃБрЃ«рЃћрЃЉрЃў
рЃАрЃљрЃЮрЃфрЃарЃљрЃЊ рЃЏрЃАрЃњрЃљрЃЋрЃАрЃў рЃљрЃдрЃЏрЃЮрЃЕрЃюрЃЊрЃљ. рЃљрЃЏрЃўрЃбрЃЮрЃЏ рЃњрЃўрЃљрЃЏрЃЉрЃЮрЃЉрЃЌ рЃўрЃЏрЃљрЃА, рЃЌрЃБ рЃарЃљрЃА рЃЋрЃўрЃАрЃБрЃарЃЋрЃћрЃЉрЃЊрЃўрЃЌ, рЃарЃЮрЃЏ рЃЋрЃўрЃюрЃЏрЃћрЃА
рЃЕрЃЋрЃћрЃюрЃЌрЃЋрЃўрЃА рЃћрЃЌрЃЦрЃЋрЃљ.

рЃўрЃЏрЃўрЃА рЃЏрЃЮрЃДрЃЮрЃџрЃўрЃЌ рЃЊрЃљрЃЋрЃўрЃгрЃДрЃћрЃЉ, рЃарЃўрЃАрЃў рЃфрЃЮрЃЊрЃюрЃљ рЃЌрЃЦрЃЋрЃћрЃюрЃЌрЃЋрЃўрЃА рЃљрЃа рЃљрЃарЃўрЃА рЃљрЃБрЃфрЃўрЃџрЃћрЃЉрЃћрЃџрЃў рЃАрЃЎрЃЮрЃџрЃљрЃерЃў рЃАрЃгрЃљрЃЋрЃџрЃўрЃА
рЃЊрЃарЃЮрЃА: рЃарЃљ рЃњрЃўрЃюрЃЊрЃљ рЃарЃЮрЃЏ рЃфрЃ«рЃЮрЃЋрЃарЃћрЃЉрЃљрЃерЃў рЃњрЃљрЃљрЃЎрЃћрЃЌрЃЮ. р▓«рЃљрЃџрЃ«рЃў рЃЏрЃБрЃЊрЃЏрЃўрЃЋрЃљрЃЊ рЃљрЃЏрЃљрЃА рЃњрЃћрЃЎрЃўрЃЌрЃ«рЃћрЃЉрЃљ рЃЊрЃљ рЃљрЃЏрЃўрЃбрЃЮрЃЏ
рЃцрЃўрЃЦрЃарЃЮрЃЉрЃЌ, рЃарЃЮрЃЏ рЃърЃљрЃАрЃБрЃ«рЃў рЃБрЃюрЃЊрЃљ рЃњрЃЦрЃЮрЃюрЃЊрЃћрЃЌ, р▓ЏрЃљрЃњрЃарЃљрЃЏ рЃќрЃарЃЊрЃљрЃАрЃарЃБрЃџрЃў рЃљрЃЊрЃљрЃЏрЃўрЃљрЃюрЃћрЃЉрЃў рЃљрЃЏрЃљрЃА рЃАрЃљрЃБрЃЉрЃарЃўрЃА
рЃЊрЃљрЃАрЃљрЃгрЃДрЃўрЃАрЃерЃўрЃЋрЃћ рЃњрЃћрЃЎрЃўрЃЌрЃ«рЃћрЃЉрЃўрЃљрЃю. р▓ЏрЃљрЃЌ рЃАрЃБрЃарЃЌ рЃњрЃљрЃўрЃњрЃЮрЃю, рЃарЃЮрЃњрЃЮрЃарЃў рЃљрЃЊрЃљрЃЏрЃўрЃљрЃюрЃў рЃ«рЃљрЃа рЃЊрЃљ рЃћрЃА рЃЎрЃўрЃЌрЃ«рЃЋрЃљ
рЃЏрЃ«рЃЮрЃџрЃЮрЃЊ рЃўрЃЏрЃўрЃАрЃЌрЃЋрЃўрЃАрЃљрЃљ, рЃарЃЮрЃЏ рЃљрЃњрЃљрЃџрЃљрЃърЃљрЃарЃљрЃЎрЃЮрЃю. рЃћрЃА рЃ░рЃњрЃљрЃЋрЃА рЃЎрЃўрЃЉрЃЮрЃарЃЕрЃ«рЃљрЃџрЃљрЃА, рЃарЃЮрЃЏрЃџрЃўрЃАрЃЌрЃЋрЃўрЃАрЃљрЃф
рЃ»рЃљрЃЋрЃерЃљрЃюрЃќрЃћ рЃ»рЃЮрЃ«рЃўрЃА рЃЏрЃўрЃарЃбрЃДрЃЏрЃўрЃА рЃерЃћрЃЏрЃЊрЃћрЃњ рЃљрЃЎрЃЋрЃўрЃарЃЊрЃћрЃЉрЃў рЃЏрЃўрЃА рЃЦрЃфрЃћрЃЋрЃљрЃА.

р▓ЏрЃћ рЃарЃЮрЃЏ рЃЊрЃљрЃЋрЃЉрЃарЃБрЃюрЃћрЃЉрЃБрЃџрЃўрЃДрЃљрЃЋрЃў рЃАрЃЎрЃЮрЃџрЃљрЃерЃў рЃЊрЃљ рЃћрЃЎрЃўрЃЌрЃ«рЃљрЃЌ рЃЕрЃћрЃЏрЃА рЃЏрЃЮрЃЏрЃљрЃЋрЃљрЃџ рЃњрЃћрЃњрЃЏрЃћрЃЉрЃќрЃћ, рЃЋрЃБрЃърЃљрЃАрЃБрЃ«рЃћрЃЉрЃЊрЃў,
рЃарЃЮрЃЏ рЃЕрЃћрЃЏрЃў рЃърЃарЃўрЃЮрЃарЃўрЃбрЃћрЃбрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃўрЃА рЃерЃћрЃАрЃгрЃљрЃЋрЃџрЃљ рЃўрЃДрЃЮ. рЃљрЃа рЃљрЃарЃўрЃА рЃАрЃљрЃГрЃўрЃарЃЮ рЃўрЃЕрЃЦрЃљрЃарЃЮрЃЌ
рЃЌрЃЦрЃЋрЃћрЃюрЃў рЃфрЃ«рЃЮрЃЋрЃарЃћрЃЉрЃўрЃА рЃАрЃљрЃЦрЃЏрЃўрЃљрЃюрЃЮрЃЉрЃўрЃА рЃљрЃарЃЕрЃћрЃЋрЃљрЃерЃў. рЃБрЃЉрЃарЃљрЃџрЃЮрЃЊ рЃБрЃюрЃЊрЃљ рЃљрЃдрЃЏрЃЮрЃљрЃЕрЃўрЃюрЃЮ рЃарЃљ рЃЏрЃЮрЃњрЃгрЃЮрЃюрЃА. рЃЌрЃБ
рЃњрЃўрЃюрЃЊрЃљ рЃўрЃДрЃЮ рЃЎрЃљрЃарЃњрЃў рЃўрЃЏрЃљрЃерЃў рЃарЃљрЃАрЃљрЃф рЃљрЃЎрЃћрЃЌрЃћрЃЉ, рЃЏрЃљрЃерЃўрЃю рЃБрЃюрЃЊрЃљ рЃњрЃљрЃљрЃЎрЃћрЃЌрЃЮ рЃўрЃА рЃарЃљрЃф рЃЏрЃЮрЃњрЃгрЃЮрЃюрЃА.

рЃерЃћрЃўрЃФрЃџрЃћрЃЉрЃљ рЃЏрЃЮрЃњрЃћрЃЕрЃЋрЃћрЃюрЃЮрЃЌ, рЃарЃЮрЃЏ рЃљрЃарЃљрЃцрЃћрЃарЃўрЃљ рЃўрЃЏрЃљрЃќрЃћ рЃЏрЃљрЃарЃбрЃўрЃЋрЃў, рЃЋрЃўрЃЊрЃарЃћ рЃњрЃљрЃЊрЃљрЃгрЃДрЃЋрЃўрЃбрЃЮ рЃарЃљ рЃЏрЃЮрЃњрЃгрЃЮрЃюрЃА,
рЃЏрЃљрЃњрЃарЃљрЃЏ, рЃарЃЮрЃњрЃЮрЃарЃф рЃљрЃдрЃЏрЃЮрЃЕрЃюрЃЊрЃљ, рЃћрЃА рЃФрЃљрЃџрЃўрЃљрЃю рЃарЃЌрЃБрЃџрЃўрЃљ, рЃюрЃљрЃгрЃўрЃџрЃЮрЃЉрЃарЃўрЃЋ рЃўрЃЏрЃўрЃбрЃЮрЃЏ, рЃарЃЮрЃЏ рЃФрЃюрЃћрЃџрЃўрЃљ
рЃњрЃљрЃюрЃАрЃљрЃќрЃдрЃЋрЃарЃЮ рЃАрЃ«рЃЋрЃљрЃЊрЃљрЃАрЃ«рЃЋрЃљ рЃърЃарЃЮрЃцрЃћрЃАрЃўрЃўрЃА рЃарЃћрЃљрЃџрЃБрЃарЃў рЃАрЃљрЃ«рЃћ. рЃўрЃДрЃЮ рЃћрЃЦрЃўрЃЏрЃў рЃљрЃа рЃљрЃарЃўрЃА рЃўрЃњрЃўрЃЋрЃћ, рЃарЃЮрЃњрЃЮрЃарЃф
рЃбрЃћрЃџрЃћрЃЋрЃўрЃќрЃЮрЃарЃерЃўрЃљ рЃюрЃљрЃЕрЃЋрЃћрЃюрЃћрЃЉрЃў. рЃАрЃљрЃЉрЃћрЃЊрЃюрЃўрЃћрЃарЃЮрЃЊ рЃерЃћрЃњрЃўрЃФрЃџрЃўрЃљ рЃБрЃДрЃБрЃарЃЮ рЃюрЃљрЃЏрЃЊрЃЋрЃўрЃџ рЃћрЃЦрЃўрЃЏрЃћрЃЉрЃА, рЃЌрЃБ
рЃАрЃљрЃљрЃљрЃЋрЃљрЃЊрЃЏрЃДрЃЮрЃцрЃЮрЃћрЃЉрЃерЃў рЃЏрЃЮрЃ«рЃљрЃџрЃўрЃАрЃћрЃЊ рЃўрЃЏрЃБрЃерЃљрЃЋрЃћрЃЉ. [1]

р▓ЏрЃљрЃњрЃарЃљрЃЏ рЃљрЃарЃАрЃћрЃЉрЃЮрЃЉрЃА рЃАрЃ«рЃЋрЃљ рЃърЃарЃЮрЃцрЃћрЃАрЃўрЃћрЃЉрЃўрЃф, рЃарЃЮрЃЏрЃћрЃџрЃЌрЃљ рЃерЃћрЃАрЃљрЃ«рЃћрЃЉ рЃЋрЃћрЃарЃљрЃцрЃћрЃарЃА рЃўрЃАрЃгрЃљрЃЋрЃџрЃў, рЃарЃљрЃЊрЃњрЃљрЃю рЃ»рЃћрЃа
рЃљрЃЏрЃљрЃА рЃљрЃарЃљрЃЋрЃўрЃю рЃљрЃЎрЃћрЃЌрЃћрЃЉрЃА. рЃБрЃЏрЃћрЃбрЃћрЃАрЃЮрЃЉрЃљ рЃўрЃЏ рЃАрЃљрЃЦрЃЏрЃўрЃЊрЃљрЃю, рЃарЃљрЃф рЃЏрЃћ рЃњрЃљрЃЏрЃўрЃЎрЃћрЃЌрЃћрЃЉрЃўрЃљ рЃЉрЃЮрЃџрЃЮ рЃљрЃЌрЃў рЃгрЃџрЃўрЃА
рЃњрЃљрЃюрЃЏрЃљрЃЋрЃџрЃЮрЃЉрЃљрЃерЃў, рЃБрЃЉрЃарЃљрЃџрЃЮрЃЊ рЃљрЃа рЃљрЃарЃАрЃћрЃЉрЃЮрЃЉрЃЊрЃљ рЃЕрЃћрЃЏрЃў рЃАрЃгрЃљрЃЋрЃџрЃўрЃА рЃърЃћрЃарЃўрЃЮрЃЊрЃерЃў. рЃЏр▓АрЃЮрЃцрЃџрЃўрЃЮ рЃАрЃгрЃарЃљрЃцрЃљрЃЊ
рЃўрЃфрЃЋрЃџрЃћрЃЉрЃљ рЃЊрЃљ рЃАрЃўрЃЕрЃЦрЃљрЃарЃћ, рЃарЃЮрЃЏрЃџрЃўрЃЌрЃљрЃф рЃўрЃА рЃўрЃфрЃЋрЃџрЃћрЃЉрЃљ, рЃЌрЃљрЃЋрЃљрЃЌ рЃЕрЃЦрЃљрЃарЃЊрЃћрЃЉрЃљ. рЃљрЃАрЃћрЃЌ рЃАрЃљрЃЏрЃДрЃљрЃарЃЮрЃерЃў рЃљрЃа
рЃљрЃарЃўрЃА рЃЎрЃљрЃарЃњрЃў рЃљрЃќрЃарЃў рЃцрЃўрЃЦрЃАрЃўрЃарЃћрЃЉрЃБрЃџрЃў рЃњрЃћрЃњрЃЏрЃћрЃЉрЃўрЃА рЃерЃћрЃЊрЃњрЃћрЃюрЃљ.

рЃДрЃЮрЃЋрЃћрЃџ рЃЏрЃљрЃўрЃАрЃА, рЃЏрЃЌрЃћрЃџ рЃЦрЃЋрЃћрЃДрЃљрЃюрЃљрЃерЃў рЃЮрЃарЃљрЃбрЃЮрЃарЃћрЃЉрЃў рЃАрЃбрЃљрЃюрЃЊрЃљрЃарЃбрЃБрЃџрЃў рЃАрЃўрЃбрЃДрЃЋрЃўрЃЌ рЃњрЃљрЃЏрЃЮрЃЊрЃўрЃљрЃю рЃЌрЃћрЃЏрЃљрЃќрЃћ: рЃљрЃа
рЃЊрЃљрЃюрЃћрЃЉрЃЊрЃћ рЃерЃћрЃюрЃў рЃЮрЃфрЃюрЃћрЃЉрЃўрЃАрЃЌрЃЋрЃўрЃА. рЃЋрЃўрЃфрЃў рЃарЃљрЃАрЃљрЃф рЃњрЃБрЃџрЃўрЃАрЃ«рЃЏрЃЮрЃЉрЃћрЃю, рЃЏрЃљрЃњрЃарЃљрЃЏ рЃАрЃгрЃЮрЃарЃљрЃЊ рЃљрЃа рЃљрЃарЃўрЃА
рЃњрЃљрЃЊрЃЏрЃЮрЃфрЃћрЃЏрЃБрЃџрЃў рЃАрЃљрЃЌрЃЦрЃЏрЃћрЃџрЃў, рЃарЃљрЃЊрЃњрЃљрЃю рЃћрЃА рЃњрЃБрЃџрЃўрЃАрЃ«рЃЏрЃЮрЃЉ, рЃарЃЮрЃЏ рЃЌрЃЦрЃЋрЃћрЃю рЃЋрЃљрЃџрЃЊрЃћрЃЉрЃБрЃџрЃў рЃ«рЃљрЃарЃЌ рЃерЃћрЃљрЃАрЃарЃБрЃџрЃЮрЃЌ
рЃњрЃћрЃњрЃЏрЃљ, рЃарЃЮрЃЏрЃћрЃџрЃўрЃф рЃљрЃЊрЃарЃћ рЃЊрЃљрЃўрЃАрЃљрЃ«рЃћрЃЌ. рЃЎрЃЮрЃЏрЃърЃўрЃБрЃбрЃћрЃарЃБрЃџ рЃАрЃљрЃЏрЃДрЃљрЃарЃЮрЃерЃў рЃљрЃЏрЃљрЃА, рЃюрЃљрЃљрЃЊрЃарЃћрЃЋрЃў
рЃЮрЃърЃбрЃўрЃЏрЃўрЃќрЃљрЃфрЃўрЃљРђЮ рЃћрЃгрЃЮрЃЊрЃћрЃЉрЃљ, рЃарЃљрЃф рЃбрЃарЃљрЃњрЃћрЃЊрЃўрЃўрЃА рЃАрЃўрЃюрЃЮрЃюрЃўрЃЏрЃўрЃљ. рЃБрЃЏрЃ»рЃЮрЃЉрЃћрЃАрЃў рЃўрЃЦрЃюрЃћрЃЉрЃЮрЃЊрЃљ, рЃБрЃЉрЃарЃљрЃџрЃЮрЃЊ
рЃћрЃЌрЃЦрЃЋрЃљрЃЌ, рЃљрЃа рЃЊрЃљрЃюрЃћрЃЉрЃЊрЃћрЃЌ.

р▓арЃљрЃАрЃљрЃф рЃўрЃАрЃўрЃюрЃў рЃюрЃљрЃЏрЃЊрЃЋрЃўрЃџрЃљрЃЊ рЃњрЃБрЃџрЃўрЃАрЃ«рЃЏрЃЮрЃЉрЃћрЃю рЃљрЃарЃўрЃА рЃўрЃА, рЃарЃЮрЃЏ рЃЏрЃЮрЃарЃљрЃџрЃБрЃарЃљрЃЊ рЃљрЃа рЃЊрЃљрЃћрЃфрЃћ. рЃљрЃа рЃўрЃцрЃўрЃЦрЃарЃЮ,
рЃарЃЮрЃЏ рЃерЃћрЃю рЃљрЃа рЃерЃћрЃњрЃўрЃФрЃџрЃўрЃљ рЃњрЃљрЃљрЃЎрЃћрЃЌрЃЮ рЃўрЃА, рЃарЃљрЃф рЃАрЃ«рЃЋрЃћрЃЉрЃА рЃерЃћрЃБрЃФрЃџрЃўрЃљрЃЌ. рЃЏрЃћрЃф рЃЌрЃљрЃюрЃљрЃ«рЃЏрЃљ рЃЋрЃљрЃа, рЃарЃљрЃЊрЃњрЃљрЃю
рЃАрЃљрЃЌрЃљрЃюрЃљрЃЊрЃЮрЃЌ рЃБрЃюрЃЊрЃљ рЃерЃћрЃљрЃцрЃљрЃАрЃЮ рЃерЃћрЃюрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃљ. рЃљрЃЊрЃљрЃЏрЃўрЃљрЃюрЃћрЃЉрЃў, рЃарЃЮрЃЏрЃџрЃћрЃЉрЃАрЃљрЃф рЃЊрЃўрЃЊрЃў рЃЏрЃўрЃдрЃгрЃћрЃЋрЃћрЃЉрЃў
рЃљрЃЦрЃЋрЃЌ, рЃерЃЮрЃарЃўрЃЊрЃљрЃю рЃњрЃљрЃЏрЃЮрЃўрЃДрЃБрЃарЃћрЃЉрЃўрЃљрЃю рЃарЃЮрЃњрЃЮрЃарЃф рЃАрЃ«рЃЋрЃљ рЃарЃљрЃАрЃўрЃА рЃгрЃљрЃарЃЏрЃЮрЃЏрЃљрЃЊрЃњрЃћрЃюрЃџрЃћрЃЉрЃў. рЃЉрЃўрЃЮрЃњрЃарЃљрЃцрЃћрЃЉрЃўрЃА
рЃБрЃЏрЃћрЃбрЃћрЃАрЃЮрЃЉрЃљ рЃЏрЃ«рЃЮрЃџрЃЮрЃЊ рЃљрЃГрЃљрЃарЃЉрЃћрЃЉрЃА рЃљрЃЏ рЃўрЃџрЃБрЃќрЃўрЃљрЃА, рЃюрЃљрЃгрЃўрЃџрЃЮрЃЉрЃарЃўрЃЋ рЃЏрЃљрЃЌрЃў рЃЌрЃљрЃДрЃЋрЃљрЃюрЃўрЃАрЃЏрЃфрЃћрЃЏрЃџрЃБрЃарЃў
рЃЊрЃљрЃЏрЃЮрЃЎрЃўрЃЊрЃћрЃЉрЃБрЃџрЃћрЃЉрЃўрЃЌ рЃЊрЃљ рЃюрЃљрЃгрЃўрЃџрЃЮрЃЉрЃарЃўрЃЋ рЃўрЃЏрЃўрЃЌ, рЃарЃЮрЃЏ рЃЏрЃљрЃЌ рЃўрЃфрЃўрЃљрЃю рЃАрЃљрЃЉрЃЮрЃџрЃЮрЃЮ рЃерЃћрЃЊрЃћрЃњрЃў рЃЊрЃљ рЃЌрЃљрЃЋрЃА рЃЋрЃћрЃа
рЃўрЃЎрЃљрЃЋрЃћрЃЉрЃћрЃю рЃўрЃАрЃбрЃЮрЃарЃўрЃўрЃА рЃерЃћрЃџрЃљрЃЏрЃљрЃќрЃћрЃЉрЃўрЃАрЃљрЃњрЃљрЃю, рЃАрЃљрЃюрЃљрЃЏ рЃљрЃа рЃњрЃљрЃЏрЃЮрЃЕрЃЊрЃћрЃЉрЃљ рЃарЃЮрЃЏ рЃЮрЃЉрЃўрЃћрЃЦрЃбрЃўрЃА рЃфрЃ«рЃЮрЃЋрЃарЃћрЃЉрЃљ
рЃўрЃДрЃЮ рЃЉрЃћрЃЊрЃўрЃАрЃгрЃћрЃарЃљ, рЃњрЃћрЃюрЃўрЃўрЃА рЃБрЃЉрЃарЃљрЃџрЃЮ рЃњрЃљрЃЏрЃЮрЃЋрЃџрЃўрЃюрЃћрЃЉрЃљ. р▓АрЃўрЃюрЃљрЃЏрЃЊрЃЋрЃўрЃџрЃћрЃерЃў рЃЏрЃћ рЃЋрЃцрЃўрЃЦрЃарЃЮрЃЉ, рЃарЃЮрЃЏ
рЃЌрЃћрЃЦрЃЋрЃАрЃЏрЃћрЃбрЃў рЃгрЃџрЃўрЃА рЃерЃћрЃЦрЃАрЃърЃўрЃарЃў рЃљрЃю рЃћрЃўрЃюрЃерЃбрЃћрЃўрЃюрЃў рЃарЃЮрЃЏ рЃњрЃДрЃЮрЃџрЃЮрЃЊрЃљрЃЌ рЃАрЃЎрЃЮрЃџрЃљрЃерЃў, рЃўрЃАрЃўрЃюрЃў рЃўрЃЦрЃюрЃћрЃЉрЃЮрЃЊрЃюрЃћрЃю
рЃерЃЌрЃљрЃЉрЃћрЃГрЃЊрЃљрЃЋрЃћрЃЉрЃў, рЃЏрЃљрЃњрЃарЃљрЃЏ рЃЊрЃўрЃЊрЃљрЃЊ рЃљрЃа рЃўрЃЦрЃюрЃћрЃЉрЃЊрЃЮрЃюрЃћрЃю рЃњрЃљрЃюрЃАрЃЋрЃљрЃЋрЃћрЃЉрЃБрЃџрЃў рЃЌрЃЦрЃЋрЃћрЃюрЃў рЃАрЃ«рЃЋрЃљ
рЃЏрЃћрЃњрЃЮрЃЉрЃарЃћрЃЉрЃўрЃАрЃњрЃљрЃю.

рЃћрЃА рЃљрЃарЃљрЃЎрЃЮрЃюрЃцрЃЮрЃарЃбрЃБрЃџрЃў рЃљрЃќрЃарЃўрЃљ. рЃЌрЃБ рЃўрЃАрЃўрЃюрЃў рЃўрЃАрЃћрЃЌрЃћрЃЉрЃў рЃўрЃДрЃЋрЃюрЃћрЃю, рЃарЃЮрЃњрЃЮрЃарЃўрЃф рЃЕрЃЋрЃћрЃю, рЃћрЃАрЃћрЃўрЃњрЃў рЃЏрЃљрЃЌ
рЃЏрЃЮрЃБрЃгрЃўрЃљрЃЌ рЃЌрЃљрЃЋрЃЊрЃљрЃБрЃќрЃЮрЃњрЃљрЃЋрЃў рЃерЃарЃЮрЃЏрЃљ, рЃарЃЮрЃЏ рЃЏрЃўрЃћрЃдрЃгрЃўрЃљрЃЌ рЃўрЃЏрЃљрЃА, рЃарЃљрЃАрЃљрЃф рЃБрЃЎрЃЋрЃћ рЃЏрЃўрЃљрЃдрЃгрЃўрЃћрЃА. рЃћрЃА рЃљрЃарЃўрЃА
рЃћрЃарЃЌ-рЃћрЃарЃЌрЃў рЃЏрЃўрЃќрЃћрЃќрЃў, рЃЌрЃБ рЃарЃљрЃбрЃЮрЃЏ рЃњрЃЋрЃ»рЃћрЃарЃљ рЃњрЃћрЃюрЃўрЃЮрЃАрЃћрЃЉрЃўрЃА. рЃћрЃА рЃњрЃЋрЃљрЃФрЃџрЃћрЃЋрЃА рЃЏрЃўрЃќрЃћрЃќрЃА, рЃарЃЮрЃЏ рЃЋрЃўрЃДрЃЮрЃЌ
рЃќрЃљрЃарЃЏрЃљрЃфрЃћрЃЉрЃў. рЃЌрЃБ рЃљрЃЏ рЃљрЃЊрЃљрЃЏрЃўрЃљрЃюрЃћрЃЉрЃЏрЃљ рЃерЃћрЃФрЃџрЃћрЃА рЃћрЃЦрЃюрЃљрЃЌ рЃўрЃА рЃарЃљрЃф рЃЦрЃюрЃћрЃА, рЃарЃљрЃдрЃљрЃф рЃЏрЃљрЃњрЃўрЃБрЃарЃў
рЃерЃћрЃЎрЃАрЃърЃўрЃарЃўрЃљрЃюрЃЮрЃЉрЃўрЃЌ рЃљрЃю рЃћрЃўрЃюрЃерЃбрЃћрЃўрЃљрЃюрЃЮрЃЉрЃўрЃЌ, рЃЏрЃљрЃерЃўрЃю рЃЕрЃЋрЃћрЃюрЃў рЃЉрЃарЃљрЃџрЃў рЃљрЃарЃљрЃљ, рЃарЃЮрЃЏ рЃЕрЃЋрЃћрЃю рЃљрЃа рЃерЃћрЃњрЃЋрЃўрЃФрЃџрЃўрЃљ
рЃарЃљрЃдрЃљрЃф рЃЏрЃљрЃњрЃЊрЃљрЃњрЃЋрЃљрЃарЃў рЃарЃљрЃЏрЃўрЃА рЃњрЃљрЃЎрЃћрЃЌрЃћрЃЉрЃљ.

р▓ЏрЃћ рЃљрЃа рЃЋрЃљрЃЏрЃЉрЃЮрЃЉ, рЃарЃЮрЃЏ рЃњрЃћрЃюрЃўрЃЮрЃАрЃЮрЃЉрЃљ рЃљрЃа рЃљрЃарЃАрЃћрЃЉрЃЮрЃЉрЃА,рЃЏрЃљрЃњрЃарЃљрЃЏ рЃЮрЃарЃў рЃЌрЃћрЃЮрЃарЃўрЃўрЃЊрЃљрЃю рЃљрЃарЃЕрЃћрЃЋрЃљрЃюрЃА рЃЌрЃБ
рЃљрЃЎрЃћрЃЌрЃћрЃЉ рЃЊрЃљ рЃћрЃарЃЌ-рЃћрЃарЃЌрЃў рЃњрЃљрЃФрЃџрЃћрЃЋрЃА рЃњрЃљрЃЏрЃљрЃарЃЌрЃџрЃћрЃЉрЃљрЃА, рЃарЃЮрЃЏ рЃўрЃДрЃЮ рЃќрЃљрЃарЃЏрЃљрЃфрЃў, рЃљрЃџрЃЉрЃљрЃЌ рЃЏрЃћрЃЮрЃарЃћ рЃљрЃарЃўрЃА
рЃГрЃћрЃерЃЏрЃљрЃарЃўрЃбрЃў

рЃ»рЃћрЃарЃ»рЃћрЃарЃЮрЃЉрЃўрЃЌ рЃАрЃбрЃљрЃюрЃЊрЃљрЃарЃбрЃБрЃџрЃў рЃЏрЃўрЃЏрЃљрЃарЃЌрЃЋрЃљ ,,рЃљрЃа рЃЊрЃљрЃюрЃћрЃЉрЃЊрЃћ рЃерЃћрЃю рЃЮрЃфрЃюрЃћрЃЉрЃљрЃАРђЮ, рЃЊрЃљрЃЋрЃўрЃДрЃЋрЃљрЃюрЃћрЃЌ ,,рЃарЃљрЃф
рЃАрЃ«рЃЋрЃљрЃА рЃерЃћрЃБрЃФрЃџрЃўрЃљ, рЃерЃћрЃюрЃф рЃерЃћрЃњрЃўрЃФрЃџрЃўрЃљрЃќрЃћРђЮ, рЃЏрЃљрЃњрЃарЃљрЃЏ рЃАрЃљрЃГрЃўрЃарЃЮрЃљ рЃљрЃЏ рЃЏрЃЮрЃАрЃљрЃќрЃарЃћрЃЉрЃўрЃА рЃњрЃљрЃюрЃ«рЃўрЃџрЃЋрЃљ.
рЃљрЃарЃАрЃћрЃЉрЃЮрЃЉрЃА рЃфрЃЋрЃљрЃџрЃћрЃЉрЃљрЃЊрЃЮрЃЉрЃљ рЃърЃўрЃарЃЮрЃЋрЃюрЃћрЃЉрЃўрЃА рЃЉрЃБрЃюрЃћрЃЉрЃарЃўрЃЋ рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃерЃў. рЃљрЃЊрЃљрЃЏрЃўрЃљрЃюрЃћрЃЉрЃўрЃА
рЃБрЃЏрЃћрЃбрЃћрЃАрЃЮрЃЉрЃљ рЃЏрЃўрЃА рЃЏрЃюрЃўрЃерЃЋрЃюрЃћрЃџрЃЮрЃЉрЃљрЃА рЃќрЃћрЃЊрЃЏрЃћрЃбрЃљрЃЊ рЃљрЃцрЃљрЃАрЃћрЃЉрЃА, рЃЏрЃљрЃњрЃарЃљрЃЏ рЃўрЃА рЃюрЃљрЃЏрЃЊрЃЋрЃўрЃџрЃљрЃЊ рЃљрЃарЃАрЃћрЃЉрЃЮрЃЉрЃА. р▓ЏрЃћ
рЃарЃЮрЃЏ рЃЋрЃАрЃљрЃБрЃЉрЃарЃЮрЃЉрЃЊрЃћ рЃЮрЃЌрЃ«рЃў-рЃцрЃБрЃбрЃўрЃА рЃАрЃўрЃЏрЃљрЃдрЃџрЃўрЃА рЃЉрЃўрЃГрЃЌрЃљрЃю, рЃарЃЮрЃЏрЃџрЃўрЃА рЃљрЃЏрЃЉрЃўрЃфрЃўрЃљ рЃљрЃарЃўрЃА NBA-рЃерЃў рЃЌрЃљрЃЏрЃљрЃерЃў,
рЃЌрЃљрЃЋрЃА рЃАрЃБрЃџрЃћрЃџрЃљрЃЊ рЃЋрЃўрЃњрЃарЃФрЃюрЃЮрЃЉрЃЊрЃў, рЃарЃЮрЃЏ рЃЏрЃћрЃЌрЃЦрЃЋрЃљ, рЃЏрЃљрЃА рЃДрЃЋрЃћрЃџрЃљрЃцрЃарЃўрЃА рЃЏрЃўрЃдрЃгрЃћрЃЋрЃљ рЃерЃБрЃћрЃ«рЃџрЃўрЃљ, рЃЌрЃБ
рЃюрЃљрЃЏрЃЊрЃЋрЃџрЃљрЃЊ рЃЏрЃЮрЃўрЃюрЃЊрЃЮрЃЏрЃћрЃЉрЃА. [2]

р▓ЕрЃЋрЃћрЃю рЃБрЃюрЃЊрЃљ рЃЕрЃљрЃЏрЃЮрЃЋрЃљрЃДрЃљрЃџрЃўрЃЉрЃЮрЃЌ рЃАрЃбрЃљрЃюрЃЊрЃљрЃарЃбрЃБрЃџрЃў рЃЏрЃўрЃЏрЃљрЃарЃЌрЃЋрЃљ :,,рЃўрЃА рЃарЃўрЃАрЃў рЃњрЃљрЃЎрЃћрЃЌрЃћрЃЉрЃљрЃф рЃерЃћрЃБрЃФрЃџрЃўрЃљ
рЃАрЃ«рЃЋрЃљрЃА рЃерЃћрЃюрЃюрЃљрЃўрЃарЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃўрЃЌ, рЃерЃћрЃюрЃф рЃерЃћрЃўрЃњрЃФрЃџрЃўрЃљ рЃњрЃљрЃљрЃЎрЃћрЃЌрЃЮ рЃЊрЃљ рЃюрЃљрЃЎрЃџрЃћрЃЉрЃљрЃЌ рЃљрЃа рЃерЃћрЃљрЃцрЃљрЃАрЃЮ
рЃерЃћрЃюрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃў.РђЮ, рЃЏрЃљрЃњрЃарЃљрЃЏ рЃарЃЮрЃњрЃЮрЃарЃф рЃ«рЃерЃўрЃарЃљрЃЊ рЃ«рЃЊрЃћрЃЉрЃљ, рЃарЃљрЃф рЃБрЃцрЃарЃЮ рЃБрЃљрЃ«рЃџрЃЮрЃЋрЃЊрЃћрЃЉрЃў
рЃГрЃћрЃерЃЏрЃљрЃарЃўрЃбрЃћрЃЉрЃљрЃА, рЃЏрЃўрЃЌ рЃБрЃцрЃарЃЮ рЃарЃЌрЃБрЃџрЃў рЃ«рЃЊрЃћрЃЉрЃљ рЃњрЃљрЃљрЃќрЃарЃћрЃЉрЃљ. р▓ЕрЃЋрЃћрЃю рЃњрЃљрЃЏрЃЮрЃЋрЃўрЃДрЃћрЃюрЃћрЃЌ рЃЏрЃљрЃарЃбрЃўрЃЋрЃў, рЃЏрЃљрЃњрЃарЃљрЃЏ
рЃљрЃарЃљрЃАрЃгрЃЮрЃарЃў рЃАрЃџрЃЮрЃњрЃљрЃюрЃў рЃЊрЃљ рЃбрЃљрЃџрЃљрЃ«рЃўрЃА рЃњрЃБрЃЉрЃћрЃерЃў рЃњрЃљрЃЊрЃљрЃЋрЃљрЃЦрЃфрЃўрЃћрЃЌ. рЃћрЃА рЃБрЃЎрЃЋрЃћ рЃљрЃа рЃгрЃљрЃарЃЏрЃЮрЃљрЃЊрЃњрЃћрЃюрЃА рЃЎрЃљрЃарЃњ
рЃЏрЃўрЃЏрЃљрЃарЃЌрЃЋрЃљрЃА, рЃЏрЃљрЃњрЃарЃљрЃЏ рЃЎрЃўрЃЊрЃћрЃЋ рЃБрЃљрЃарЃћрЃАрЃў рЃўрЃАрЃљрЃљ, рЃарЃЮрЃЏ рЃћрЃА рЃљрЃдрЃљрЃа рЃњрЃћрЃБрЃЉрЃюрЃћрЃЉрЃљ, рЃЌрЃБ рЃарЃљ рЃБрЃюрЃЊрЃљ рЃњрЃљрЃљрЃЎрЃћрЃЌрЃЮ.
рЃЋрЃўрЃю рЃерЃћрЃюрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃўрЃЌ? р▓арЃљ рЃљрЃарЃўрЃА рЃерЃћрЃюрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃў?

### рЃЦрЃљрЃарЃўрЃА рЃгрЃўрЃюрЃљрЃљрЃдрЃЏрЃЊрЃћрЃњ

рЃЏрЃћ рЃЋрЃцрЃўрЃЦрЃарЃЮрЃЉ, рЃњрЃљрЃЏрЃЮрЃАрЃљрЃЋрЃљрЃџрЃў рЃљрЃарЃўрЃА рЃАрЃ«рЃЋрЃљ рЃЏрЃўрЃЏрЃљрЃарЃЌрЃБрЃџрЃћрЃЉрЃўрЃЌ рЃЏрЃБрЃерЃљрЃЮрЃЉрЃљ. рЃўрЃЏрЃўрЃА рЃюрЃљрЃфрЃЋрЃџрЃљрЃЊ, рЃарЃЮрЃЏ
рЃўрЃЏрЃБрЃерЃљрЃЮ рЃЏрЃўрЃќрЃюрЃўрЃЊрЃљрЃю рЃњрЃљрЃЏрЃЮрЃЏрЃЊрЃўрЃюрЃљрЃарЃћ, рЃўрЃЏрЃБрЃерЃљрЃЋрЃћ рЃърЃћрЃарЃАрЃърЃћрЃЎрЃбрЃћрЃБрЃџрЃў рЃАрЃўрЃбрЃБрЃљрЃфрЃўрЃћрЃЉрЃўрЃЊрЃљрЃю.
рЃДрЃЮрЃЋрЃћрЃџрЃерЃћрЃЏрЃЌрЃ«рЃЋрЃћрЃЋрЃљрЃерЃў, рЃћрЃА рЃќрЃБрЃАрЃбрЃљрЃЊ рЃўрЃА рЃљрЃарЃўрЃА, рЃарЃљрЃАрЃљрЃф рЃљрЃЎрЃћрЃЌрЃћрЃЉрЃА рЃБрЃЏрЃћрЃбрЃћрЃАрЃЮрЃЉрЃљ рЃгрЃљрЃарЃЏрЃљрЃбрЃћрЃЉрЃБрЃџрЃў
рЃљрЃЊрЃљрЃЏрЃўрЃљрЃюрЃў.

рЃњрЃљрЃЏрЃЮрЃАрЃљрЃерЃЋрЃћрЃЉрЃќрЃћ рЃЏрЃўрЃЏрЃљрЃарЃЌрЃЋрЃўрЃА рЃљрЃќрЃарЃўрЃЌ, рЃАрЃбрЃБрЃЊрЃћрЃюрЃбрЃЏрЃљ рЃБрЃюрЃЊрЃљ рЃњрЃљрЃЊрЃљрЃгрЃДрЃЋрЃўрЃбрЃЮрЃА, рЃАрЃљрЃЊ рЃБрЃюрЃЊрЃљ рЃўрЃДрЃЮрЃА 20
рЃгрЃћрЃџрЃўрЃгрЃљрЃЊрЃерЃў рЃЊрЃљ рЃЊрЃљрЃАрЃЋрЃљрЃА рЃЎрЃўрЃЌрЃ«рЃЋрЃљ: рЃарЃљ рЃБрЃюрЃЊрЃљ рЃњрЃљрЃЋрЃљрЃЎрЃћрЃЌрЃЮ рЃљрЃ«рЃџрЃљ, рЃарЃЮрЃЏ рЃЏрЃўрЃЋрЃўрЃЊрЃћ рЃЏрЃљрЃњрЃљрЃЏрЃЊрЃћ? р▓ЏрЃћ
рЃњрЃЌрЃљрЃЋрЃљрЃќрЃЮрЃЉрЃЌ, рЃўрЃЏрЃўрЃА рЃюрЃљрЃфрЃЋрЃџрЃљрЃЊ, рЃарЃЮрЃЏ рЃЌрЃЦрЃЋрЃћрЃю рЃЏрЃўрЃћрЃ»рЃљрЃГрЃЋрЃЮрЃЌ рЃАрЃљрЃЏрЃЮрЃЏрЃљрЃЋрЃџрЃЮ рЃЏрЃўрЃќрЃљрЃюрЃА, рЃБрЃЉрЃарЃљрЃџрЃЮрЃЊ
рЃЊрЃљрЃљрЃЎрЃЋрЃўрЃарЃЊрЃўрЃЌ рЃљрЃарЃАрЃћрЃЉрЃБрЃџ рЃЋрЃљрЃарЃўрЃћрЃюрЃбрЃћрЃЉрЃА рЃЊрЃљ рЃљрЃўрЃарЃЕрЃўрЃћрЃЌ рЃўрЃА, рЃарЃљрЃф рЃерЃћрЃЏрЃЊрЃњрЃЮрЃЏ рЃЏрЃЮрЃњрЃфрЃћрЃЏрЃЌ рЃДрЃЋрЃћрЃџрЃљрЃќрЃћ
рЃърЃћрЃарЃАрЃърЃћрЃЎрЃбрЃўрЃБрЃџ рЃЋрЃљрЃарЃўрЃљрЃюрЃбрЃћрЃЉрЃА.

рЃљрЃарЃф рЃўрЃАрЃћ рЃЏрЃюрЃўрЃЋрЃерЃюрЃћрЃџрЃЮрЃЋрЃљрЃюрЃўрЃљ рЃЎрЃЮрЃюрЃЎрЃарЃћрЃбрЃБрЃџрЃљрЃЊ рЃарЃљрЃќрЃћ рЃЏрЃБрЃерЃљрЃЮрЃЉ, рЃЌрЃБ рЃљрЃа рЃЎрЃљрЃарЃњрЃљрЃЋ рЃерЃћрЃю рЃЊрЃарЃЮрЃА. рЃўрЃЏрЃБрЃерЃљрЃЋрЃћ
рЃўрЃЏрЃљрЃќрЃћ рЃарЃљрЃф рЃерЃћрЃюрЃЌрЃЋрЃўрЃА рЃАрЃљрЃўрЃюрЃбрЃћрЃарЃћрЃАрЃЮрЃљ, рЃњрЃљрЃќрЃљрЃарЃЊрЃћ рЃерЃћрЃюрЃў рЃерЃћрЃАрЃљрЃФрЃџрЃћрЃЉрЃџрЃЮрЃЉрЃћрЃЉрЃў рЃЊрЃљ рЃЏрЃЮрЃњрЃЋрЃўрЃљрЃюрЃћрЃЉрЃўрЃЌ
рЃўрЃЏрЃљрЃќрЃћ рЃўрЃЊрЃљрЃарЃЊрЃћ, рЃЌрЃБ рЃарЃЮрЃЏрЃћрЃџ рЃЋрЃљрЃарЃўрЃљрЃюрЃбрЃА рЃљрЃўрЃарЃЕрЃћрЃЋ.

р▓грЃљрЃарЃЏрЃЮрЃўрЃЊрЃњрЃўрЃюрЃћ рЃарЃЮрЃЏ рЃърЃўрЃарЃЋрЃћрЃџрЃЎрЃБрЃарЃАрЃћрЃџрЃўрЃ«рЃљрЃа, рЃарЃЮрЃЏрЃћрЃџрЃўрЃф рЃЏрЃљрЃЌрЃћрЃЏрЃљрЃЌрЃўрЃЎрЃўрЃА рЃљрЃю рЃћрЃЎрЃЮрЃюрЃЮрЃЏрЃўрЃЎрЃўрЃА
рЃАрЃърЃћрЃфрЃўрЃљрЃџрЃўрЃќрЃљрЃфрЃўрЃўрЃА рЃњрЃљрЃЊрЃљрЃгрЃДрЃЋрЃћрЃбрЃўрЃџрЃћрЃЉрЃўрЃА рЃЏрЃўрЃдрЃћрЃЉрЃўрЃА рЃърЃарЃЮрЃфрЃћрЃАрЃерЃўрЃљ. р▓арЃЮрЃЏ рЃЊрЃљрЃцрЃўрЃЦрЃарЃЊрЃћ, р▓ЏрЃљрЃЌрЃћрЃЏрЃљрЃЌрЃўрЃЎрЃљ
рЃБрЃцрЃарЃЮ рЃЏрЃћрЃб рЃљрЃарЃЕрЃћрЃЋрЃљрЃюрЃА рЃЏрЃЮрЃњрЃфрЃћрЃЏрЃА: рЃерЃћрЃю рЃерЃћрЃњрЃўрЃФрЃџрЃўрЃљ рЃЌрЃўрЃЌрЃЦрЃЏрЃўрЃА рЃДрЃЋрЃћрЃџрЃљ рЃЏрЃўрЃЏрЃљрЃарЃЌрЃБрЃџрЃћрЃЉрЃўрЃЌ рЃгрЃљрЃАрЃЋрЃџрЃљ
рЃЏрЃљрЃЌрЃћрЃЏрЃљрЃЌрЃўрЃЎрЃўрЃЊрЃљрЃю. рЃЌрЃБ рЃЌрЃЦрЃЋрЃћрЃюрЃў рЃАрЃърЃћрЃфрЃўрЃљрЃџрЃўрЃќрЃљрЃфрЃўрЃљ рЃљрЃарЃўрЃА рЃЏрЃљрЃЌрЃћрЃЏрЃљрЃбрЃўрЃЎрЃљ, рЃЌрЃЦрЃЋрЃћрЃюрЃЌрЃЋрЃўрЃА рЃљрЃЊрЃЋрЃўрЃџрЃў
рЃўрЃЦрЃюрЃћрЃЉрЃљ рЃћрЃЎрЃЮрЃюрЃЮрЃЏрЃўрЃЎрЃўрЃА рЃљрЃАрЃърЃўрЃарЃљрЃюрЃбрЃБрЃарЃљрЃерЃў рЃЕрЃљрЃЉрЃљрЃарЃћрЃЉрЃљ, рЃЏрЃљрЃњрЃарЃљрЃЏ рЃЌрЃБ рЃЌрЃЦрЃЋрЃћрЃюрЃў рЃАрЃърЃћрЃфрЃўрЃљрЃџрЃљрЃќрЃљрЃфрЃўрЃљ рЃљрЃарЃўрЃА
рЃћрЃЎрЃЮрЃюрЃЮрЃЏрЃўрЃЎрЃљ, рЃЌрЃЦрЃЋрЃћрЃюрЃЌрЃЋрЃўрЃА рЃарЃЌрЃБрЃџрЃў рЃўрЃЦрЃюрЃћрЃЉрЃљ рЃЏрЃљрЃЌрЃћрЃЏрЃљрЃЌрЃўрЃЎрЃўрЃА рЃљрЃАрЃърЃўрЃарЃљрЃюрЃбрЃБрЃарЃљрЃерЃў рЃЕрЃљрЃЉрЃљрЃарЃћрЃЉрЃљ.

р▓ърЃџрЃљрЃюрЃћрЃарЃўрЃЌ рЃцрЃарЃћрЃюрЃљ рЃЎрЃљрЃарЃњрЃў рЃЏрЃћрЃбрЃљрЃцрЃЮрЃарЃљрЃљ рЃљрЃЏ рЃерЃћрЃЏрЃЌрЃ«рЃЋрЃћрЃЋрЃљрЃерЃў. рЃўрЃЏрЃўрЃА рЃњрЃљрЃЏрЃЮ рЃарЃЮрЃЏ рЃърЃџрЃљрЃюрЃћрЃарЃА рЃљрЃа рЃљрЃЦрЃЋрЃА
рЃФрЃарЃљрЃЋрЃљ, рЃерЃћрЃБрЃФрЃџрЃћрЃЉрЃћрЃџрЃўрЃљ рЃЦрЃљрЃарЃўрЃА рЃЏрЃўрЃЏрЃљрЃарЃЌрЃБрЃџрЃћрЃЉрЃўрЃЌ рЃўрЃцрЃарЃўрЃюрЃЮ, рЃАрЃўрЃЏрЃљрЃдрЃџрЃўрЃА рЃЊрЃљрЃЎрЃљрЃарЃњрЃЋрЃўрЃА рЃњрЃљрЃарЃћрЃерЃћ. рЃЌрЃБ
рЃЌрЃљрЃЋрЃА рЃБрЃцрЃџрЃћрЃЉрЃљрЃА рЃЏрЃўрЃАрЃфрЃћрЃЏрЃЌ рЃњрЃљрЃцрЃарЃўрЃюрЃЊрЃћрЃЌ рЃерЃЮрЃарЃА рЃЦрЃљрЃарЃЌрЃљрЃю рЃћрЃарЃЌрЃљрЃЊ, рЃЊрЃљрЃерЃЋрЃћрЃЉрЃўрЃА рЃЎрЃљрЃарЃњрЃў рЃљрЃЊрЃњрЃўрЃџрЃўрЃА
рЃЏрЃЮрЃАрЃљрЃФрЃћрЃЉрЃюрЃљрЃЊ, рЃЌрЃЦрЃЋрЃћрЃюрЃў рЃљрЃарЃЕрЃћрЃЋрЃљрЃюрЃў рЃўрЃцрЃљрЃарЃњрЃџрЃћрЃЉрЃљ рЃљрЃарЃљрЃЎрЃЮрЃЏрЃцрЃЮрЃарЃбрЃБрЃџрЃўрЃЌ. р▓арЃЮрЃњрЃЮрЃарЃф рЃгрЃћрЃАрЃў, рЃерЃћрЃюрЃЌрЃЋрЃўрЃА
рЃБрЃЎрЃћрЃЌрЃћрЃАрЃўрЃљ рЃЦрЃљрЃарЃўрЃА рЃАрЃљрЃгрЃўрЃюрЃљрЃљрЃЏрЃЊрЃћрЃњрЃЮрЃЊ рЃДрЃЮрЃцрЃюрЃљ. рЃћрЃА рЃљрЃарЃўрЃА рЃўрЃА, рЃарЃљрЃАрЃљрЃф рЃЏрЃћ рЃњрЃЌрЃЋрЃљрЃќрЃЮрЃЉ, рЃарЃЮрЃњрЃЮрЃарЃф
рЃљрЃџрЃбрЃћрЃарЃюрЃљрЃбрЃўрЃЋрЃљ ,,рЃљрЃа рЃЊрЃљрЃюрЃћрЃЉрЃЊрЃћ рЃерЃћрЃю рЃЮрЃфрЃюрЃћрЃЉрЃўрЃАрЃЌрЃЋрЃўрЃАРђЮ. рЃЊрЃљрЃарЃЕрЃў рЃЦрЃљрЃарЃўрЃА рЃАрЃљрЃгрЃўрЃюрЃљрЃљрЃЏрЃЊрЃћрЃњрЃЮрЃЊ.

р▓арЃЮрЃњрЃЮрЃа рЃБрЃюрЃЊрЃљ рЃерЃћрЃЋрЃФрЃџрЃЮрЃЌ рЃћрЃА? р▓ЏрЃљрЃерЃўрЃюрЃљрЃф рЃЎрЃў, рЃЌрЃБ рЃЏрЃљрЃЌрЃћрЃЏрЃљрЃЌрЃўрЃЎрЃљ рЃћрЃЎрЃЮрЃюрЃЮрЃЏрЃўрЃЎрЃљрЃАрЃЌрЃљрЃю рЃЏрЃўрЃЏрЃљрЃарЃЌрЃћрЃЉрЃљрЃерЃў
рЃљрЃарЃўрЃА рЃЦрЃљрЃарЃўрЃА рЃАрЃљрЃгрЃўрЃюрЃљрЃљрЃдрЃЏрЃЊрЃћрЃњрЃЮрЃЊ рЃцрЃарЃћрЃюрЃљ, рЃАрЃљрЃўрЃЊрЃљрЃю рЃБрЃюрЃЊрЃљ рЃўрЃфрЃЮрЃЊрЃћрЃА рЃћрЃА рЃАрЃЎрЃЮрЃџрЃўрЃА рЃЏрЃЮрЃАрЃгрЃљрЃЋрЃџрЃћрЃЏ?

р▓АрЃўрЃЏрЃљрЃарЃЌрЃџрЃћ рЃњрЃўрЃЌрЃ«рЃарЃљрЃЌ, рЃљрЃарЃАрЃљрЃўрЃЊрЃљрЃю. рЃћрЃА рЃљрЃарЃўрЃА р▓ќрЃБрЃАрЃбрЃљрЃЊ рЃўрЃА, рЃарЃўрЃАрЃў рЃњрЃљрЃљрЃарЃЎрЃЋрЃћрЃЋрЃљрЃф рЃерЃћрЃю рЃњрЃГрЃўрЃарЃЊрЃћрЃЉрЃљ.
рЃћрЃФрЃћрЃЉрЃћрЃЌ рЃГрЃЎрЃЋрЃўрЃљрЃюрЃў рЃљрЃЊрЃљрЃЏрЃўрЃљрЃюрЃћрЃЉрЃў рЃЊрЃљ рЃарЃЌрЃБрЃџрЃў рЃљрЃЏрЃЮрЃфрЃљрЃюрЃћрЃЉрЃў. рЃќрЃЮрЃњрЃљрЃЊрЃљрЃЊ, рЃГрЃЎрЃЋрЃўрЃљрЃюрЃў рЃ«рЃљрЃџрЃ«рЃў рЃўрЃЎрЃарЃўрЃЉрЃћрЃЉрЃљ
рЃћрЃарЃЌрЃљрЃЊ рЃЊрЃљ рЃЌрЃБ рЃљрЃАрЃћрЃЌ рЃ»рЃњрЃБрЃцрЃА рЃўрЃърЃЮрЃЋрЃў, рЃљрЃџрЃЉрЃљрЃЌ рЃдрЃўрЃарЃћрЃЉрЃБрЃџрЃў рЃўрЃЦрЃюрЃћрЃЉрЃљ, рЃарЃЮрЃЏ рЃерЃћрЃБрЃарЃЌрЃЊрЃћ рЃЏрЃљрЃЌ, р▓ЏрЃљрЃњрЃарЃљрЃЏ
рЃљрЃАрЃћрЃЌрЃў рЃ»рЃњрЃБрЃцрЃћрЃЉрЃўрЃА рЃърЃЮрЃЋрЃюрЃљ рЃљрЃарЃф рЃўрЃАрЃћ рЃљрЃЊрЃЋрЃўрЃџрЃўрЃљ, рЃарЃљрЃЊрЃњрЃљрЃю рЃњрЃљрЃарЃерЃћрЃЏрЃЮ рЃЉрЃћрЃЋрЃарЃў рЃАрЃўрЃДрЃљрЃџрЃЉрЃћрЃљ.

рЃБрЃюрЃўрЃЋрЃћрЃарЃАрЃбрЃўрЃбрЃћрЃбрЃўрЃА рЃЊрЃљрЃАрЃљрЃгрЃДрЃўрЃАрЃерЃў, рЃДрЃЋрЃћрЃџрЃљ рЃАрЃбрЃБрЃЊрЃћрЃюрЃбрЃўрЃАрЃЌрЃЋрЃўрЃА рЃцрЃљрЃЎрЃБрЃџрЃбрЃћрЃбрЃў рЃћрЃарЃЌрЃюрЃљрЃћрЃарЃљрЃЊ
рЃњрЃљрЃЏрЃЮрЃўрЃДрЃБрЃарЃћрЃЉрЃљ. рЃДрЃЋрЃћрЃџрЃљ рЃърЃарЃЮрЃцрЃћрЃАрЃЮрЃарЃў рЃљрЃарЃўрЃА рЃБрЃАрЃўрЃљрЃЏрЃЮрЃЋрЃюрЃЮрЃЊ рЃўрЃюрЃбрЃћрЃџрЃћрЃЦрЃбрЃБрЃљрЃџрЃБрЃарЃў рЃЊрЃљ рЃљрЃЦрЃЋрЃћрЃДрЃюрЃћрЃЉрЃћрЃю
рЃњрЃљрЃБрЃњрЃћрЃЉрЃљрЃа рЃАрЃбрЃљрЃбрЃўрЃћрЃЉрЃА. р▓ЏрЃўрЃБрЃ«рЃћрЃЊрЃљрЃЋрЃљрЃЊ рЃљрЃЏрЃўрЃАрЃљ, рЃќрЃЮрЃњрЃўрЃћрЃарЃЌ рЃАрЃцрЃћрЃарЃЮрЃерЃў рЃюрЃљрЃерЃарЃЮрЃЏрЃћрЃЉрЃў рЃњрЃљрЃБрЃњрЃћрЃЉрЃљрЃарЃўрЃљ,
рЃарЃљрЃЊрЃњрЃљрЃю рЃўрЃАрЃўрЃюрЃў рЃАрЃљрЃЋрЃАрЃћрЃљ рЃарЃЌрЃБрЃџрЃў рЃўрЃЊрЃћрЃћрЃЉрЃўрЃЌ, рЃАрЃ«рЃЋрЃљ рЃАрЃцрЃћрЃарЃЮрЃА рЃюрЃљрЃерЃарЃЮрЃЏрЃћрЃЉрЃў рЃерЃћрЃњрЃюрЃћрЃЉрЃБрЃџрЃљрЃЊ рЃЊрЃљрЃгрЃћрЃарЃћрЃА
рЃЊрЃљрЃЏрЃљрЃЉрЃюрЃћрЃЋрЃћрЃџрЃў рЃћрЃюрЃўрЃЌ, рЃарЃЮрЃЏ рЃўрЃАрЃћ рЃЕрЃљрЃюрЃЊрЃћрЃА, рЃЌрЃўрЃЌрЃЦрЃЮрЃА рЃарЃљрЃЏрЃћ рЃЏрЃюрЃўрЃерЃЋрЃюрЃћрЃџрЃЮрЃЋрЃљрЃюрЃўрЃљ рЃЊрЃљрЃгрЃћрЃарЃўрЃџрЃў. рЃћрЃА
рЃерЃћрЃўрЃФрЃџрЃћрЃЉрЃљ рЃАрЃЎрЃљрЃюрЃЊрЃљрЃџрЃБрЃа рЃгрЃўрЃюрЃљрЃЊрЃљрЃЊрЃћрЃЉрЃљрЃЊ рЃЕрЃљрЃюрЃЊрЃћрЃА, рЃЏрЃљрЃњрЃарЃљрЃЏ рЃўрЃА рЃћрЃЦрЃАрЃърЃћрЃарЃўрЃЏрЃћрЃюрЃбрЃБрЃџрЃБрЃарЃљрЃЊ рЃЊрЃљрЃљрЃЊрЃљрЃАрЃбрЃБрЃарЃљ
рЃфрЃюрЃЮрЃЉрЃўрЃџрЃўрЃЏрЃљ рЃАрЃљрЃќрЃЮрЃњрЃљрЃЊрЃЮрЃћрЃЉрЃарЃўрЃЋ рЃбрЃћрЃЦрЃАрЃбрЃўрЃА рЃАрЃљрЃЦрЃЏрЃћрЃЏ, рЃарЃљрЃЊрЃњрЃљрЃю рЃцрЃўрЃќрЃўрЃЎрЃЮрЃАрЃў рЃћрЃГрЃЋрЃЮрЃЉрЃЊрЃљ, рЃарЃЮрЃЏ
рЃџрЃўрЃбрЃћрЃарЃљрЃбрЃБрЃарЃўрЃА рЃЌрЃћрЃЮрЃарЃўрЃбрЃўрЃЎрЃЮрЃАрЃћрЃЉрЃўрЃА рЃЏрЃўрЃћрЃа рЃњрЃљрЃЏрЃЮрЃЦрЃЋрЃћрЃДрЃюрЃћрЃЉрЃБрЃџрЃў рЃюрЃљрЃерЃарЃЮрЃЏрЃћрЃЉрЃў рЃ«рЃерЃўрЃарЃљрЃЊ
рЃўрЃюрЃбрЃћрЃџрЃћрЃЦрЃбрЃБрЃљрЃџрЃБрЃарЃБрЃџрЃў рЃЪрЃдрЃћрЃарЃљрЃЊрЃЮрЃЉрЃўрЃА рЃАрЃўрЃАрЃБрЃџрЃћрЃџрЃћрЃљ. рЃцрЃўрЃќрЃўрЃЎрЃЮрЃАрЃЏрЃљ рЃњрЃљрЃюрЃќрЃарЃљрЃ« рЃЊрЃљрЃгрЃћрЃарЃљ рЃўрЃюрЃбрЃћрЃџрЃћрЃЦрЃбрЃБрЃљрЃџрЃБрЃарЃў
рЃЪрЃдрЃћрЃарЃљрЃЊрЃЮрЃЉрЃўрЃА рЃАрЃўрЃАрЃБрЃџрЃћрЃџрЃћрЃћрЃЉрЃўрЃЌ рЃАрЃљрЃЋрЃАрЃћ рЃюрЃљрЃерЃарЃЮрЃЏрЃў рЃЊрЃљ рЃгрЃљрЃарЃБрЃЊрЃњрЃўрЃюрЃљ рЃџрЃўрЃбрЃћрЃарЃљрЃбрЃБрЃарЃБрЃџрЃў рЃЌрЃћрЃЮрЃарЃўрЃўрЃА
рЃЪрЃБрЃарЃюрЃљрЃџрЃА, рЃарЃЮрЃЏрЃћрЃџрЃЏрЃљрЃф рЃўрЃА рЃњрЃљрЃЏрЃЮрЃАрЃфрЃљ.

р▓АрЃљрЃБрЃЎрЃћрЃЌрЃћрЃАрЃЮ рЃЊрЃљрЃфрЃЋрЃљ рЃљрЃЏрЃўрЃАрЃњрЃљрЃю рЃљрЃарЃўрЃА, рЃЏрЃБрЃЊрЃЏрЃўрЃЋрЃљрЃЊ рЃарЃЌрЃБрЃџ рЃърЃарЃЮрЃЉрЃџрЃћрЃЏрЃќрЃћ рЃЏрЃБрЃерЃљрЃЮрЃЉрЃљ. р▓ЏрЃЮрЃЌрЃ«рЃарЃЮрЃЉрЃћрЃЉрЃўрЃА
рЃгрЃћрЃарЃљ рЃарЃЌрЃБрЃџрЃўрЃљ. р▓ЏрЃЮрЃЌрЃ«рЃарЃЮрЃЉрЃћрЃЉрЃўрЃА рЃЎрЃўрЃЌрЃ«рЃЋрЃљ рЃљрЃарЃљ. рЃАрЃўрЃарЃЌрЃБрЃџрЃћ рЃюрЃўрЃерЃюрЃљрЃЋрЃА рЃЏрЃдрЃћрЃџрЃЋрЃљрЃарЃћрЃЉрЃљрЃА: рЃЌрЃБ рЃљрЃа
рЃюрЃћрЃарЃЋрЃўрЃБрЃџрЃЮрЃЉ рЃўрЃЏрЃљрЃќрЃћ, рЃарЃЮрЃЏ рЃарЃљрЃАрЃљрЃф рЃљрЃЎрЃћрЃЌрЃћрЃЉ, рЃфрЃБрЃЊрЃљрЃЊ рЃњрЃљрЃЏрЃЮрЃЋрЃљ, рЃљрЃю рЃЋрЃћрЃа рЃерЃћрЃФрЃџрЃћрЃЉ рЃўрЃЏрЃўрЃА рЃњрЃљрЃњрЃћрЃЉрЃљрЃА,
рЃарЃљрЃАрЃљрЃф рЃАрЃгрЃљрЃЋрЃџрЃЮрЃЉ, рЃЏрЃљрЃерЃўрЃю рЃћрЃА рЃљрЃа рЃљрЃарЃўрЃА рЃАрЃљрЃЎрЃЏрЃљрЃарЃўрЃАрЃљрЃЊ рЃарЃЌрЃБрЃџрЃў рЃърЃарЃЮрЃЉрЃџрЃћрЃЏрЃљ. рЃДрЃЮрЃЋрЃћрЃџрЃЌрЃЋрЃўрЃА рЃБрЃюрЃЊрЃљ рЃўрЃДрЃЮрЃА
рЃарЃљрЃдрЃљрЃф рЃњрЃљрЃБрЃарЃЎрЃЋрЃћрЃЋрЃћрЃџрЃў.

рЃЌрЃЦрЃЋрЃћрЃю рЃерЃћрЃўрЃФрЃџрЃћрЃЉрЃљ рЃўрЃцрЃўрЃЦрЃарЃЮрЃЌ, рЃарЃЮрЃЏ рЃћрЃА рЃАрЃљрЃЏрЃДрЃљрЃарЃЮрЃА рЃЏрЃЎрЃљрЃфрЃарЃў рЃ«рЃћрЃЊрЃЋрЃљрЃљ, рЃЏрЃљрЃњрЃарЃљрЃЏ рЃЏрЃћ рЃњрЃћрЃБрЃЉрЃюрЃћрЃЉрЃўрЃЌ,
рЃарЃЮрЃЏ рЃБрЃюрЃЊрЃљ рЃўрЃюрЃЋрЃћрЃарЃЋрЃўрЃБрЃџрЃЮрЃЌ? рЃЊрЃўрЃљрЃ«, рЃЏрЃљрЃњрЃарЃљрЃЏ рЃћрЃА рЃљрЃарЃф рЃўрЃАрЃћ рЃфрЃБрЃЊрЃўрЃљ рЃарЃЮрЃњрЃЮрЃарЃф рЃўрЃАрЃЏрЃўрЃА. р▓грЃБрЃ«рЃўрЃџрЃўрЃА
рЃњрЃљрЃЊрЃљрЃџрЃљрЃ«рЃЋрЃљ рЃњрЃљрЃЏрЃљрЃЏрЃ«рЃюрЃћрЃЋрЃћрЃЉрЃћрЃџрЃўрЃљ. рЃўрЃерЃЋрЃўрЃљрЃЌрЃљрЃЊ рЃЌрЃБ рЃЊрЃљрЃўрЃюрЃљрЃ«рЃљрЃЋ рЃЉрЃћрЃЋрЃарЃљрЃЊ рЃБрЃцрЃарЃЮ рЃЉрЃћрЃЊрЃюрЃўрЃћрЃа рЃАрЃљрЃ«рЃћрЃћрЃЉрЃА,
рЃЋрЃўрЃЊрЃарЃћ рЃўрЃЏ рЃљрЃЊрЃўрЃљрЃЏрЃљрЃюрЃћрЃЉрЃўрЃАрЃљрЃА, рЃарЃЮрЃЏрЃџрЃћрЃЉрЃЏрЃљрЃф рЃЮрЃЦрЃарЃЮрЃА рЃЏрЃћрЃЊрЃџрЃћрЃЉрЃў рЃЏрЃЮрЃўрЃњрЃћрЃА. рЃўрЃфрЃўрЃЌ, рЃЌрЃБ рЃарЃљрЃбрЃЮрЃЏ рЃљрЃарЃўрЃљрЃю
рЃўрЃАрЃўрЃюрЃў рЃљрЃАрЃћрЃЌрЃў рЃЉрЃћрЃЊрЃюрЃўрЃћрЃарЃћрЃЉрЃў? рЃерЃЋрЃћрЃЉрЃљ рЃўрЃњрЃарЃФрЃюрЃћрЃА..

р▓ЏрЃћ рЃљрЃа рЃЋрЃљрЃЏрЃЉрЃЮрЃЉ рЃарЃЮрЃЏ рЃћрЃА рЃљрЃарЃўрЃА рЃЉрЃћрЃЊрЃюрЃўрЃћрЃарЃћрЃЉрЃўрЃА рЃћрЃарЃЌрЃљрЃЊрЃћрЃарЃЌрЃў рЃњрЃќрЃљрЃљ. рЃБрЃЉрЃарЃљрЃџрЃЮрЃЊ рЃгрЃБрЃ«рЃўрЃџрЃўрЃА рЃќрЃЮрЃњрЃўрЃћрЃарЃЌрЃў
рЃАрЃљрЃ«рЃћрЃЮрЃЉрЃљ рЃљрЃарЃф рЃўрЃАрЃћ рЃфрЃБрЃЊрЃўрЃљ рЃарЃЮрЃњрЃЮрЃарЃф рЃЕрЃљрЃюрЃА.

### рЃљрЃЏрЃЉрЃўрЃфрЃўрЃљ

р▓ърЃарЃљрЃЎрЃбрЃўрЃЎрЃљрЃерЃў, ,,рЃўрЃДрЃљрЃЋрЃўрЃЌ рЃЦрЃљрЃарЃўрЃА рЃАрЃљрЃгрЃўрЃюрЃљрЃљрЃДрЃЏрЃЊрЃћрЃњрЃЮрЃЊРђЮ рЃЊрЃљрЃЋрЃўрЃЊрЃљ, рЃўрЃЏрЃБрЃерЃљрЃЋрЃћ рЃарЃЌрЃБрЃџ рЃљрЃЏрЃЮрЃфрЃљрЃюрЃћрЃЉрЃќрЃћРђЮ рЃЊрЃљ
рЃерЃћрЃю рЃерЃћрЃњрЃўрЃФрЃџрЃўрЃљ рЃЊрЃдрЃћрЃАрЃЋрЃћ рЃЊрЃљрЃўрЃгрЃДрЃЮ. р▓ЋрЃўрЃАрЃБрЃарЃЋрЃћрЃЉрЃЊрЃў, рЃарЃЮрЃЏ рЃћрЃА рЃЏрЃфрЃЮрЃЊрЃюрЃЮрЃЊрЃљ рЃАрЃЎрЃЮрЃџрЃўрЃА рЃЊрЃарЃЮрЃА.

рЃљрЃЊрЃљрЃЏрЃўрЃљрЃюрЃћрЃЉрЃўрЃА рЃБрЃЏрЃарЃљрЃЋрЃџрЃћрЃАрЃЮрЃЉрЃљрЃА рЃБрЃюрЃЊрЃљрЃЌ, рЃарЃЮрЃЏ рЃўрЃДрЃЋрЃюрЃћрЃю рЃЎрЃљрЃарЃњрЃћрЃЉрЃў рЃўрЃЏрЃљрЃерЃў рЃарЃљрЃАрЃљрЃф рЃљрЃЎрЃћрЃЌрЃћрЃЉрЃћрЃю. рЃћ.рЃг.
,,рЃарЃћрЃљрЃџрЃБрЃа рЃАрЃљрЃЏрЃДрЃљрЃарЃЮрЃерЃўРђЮ рЃћрЃА рЃЏрЃЮрЃЌрЃ«рЃЮрЃЋрЃюрЃўрЃџрЃћрЃЉрЃљ рЃФрЃџрЃўрЃћрЃарЃў рЃФрЃљрЃџрЃљрЃљ, рЃЏрЃљрЃњрЃарЃљрЃЏ рЃАрЃЎрЃЮрЃџрЃўрЃА рЃЏрЃЮрЃАрЃгрЃљрЃЋрЃџрЃћрЃћрЃЉрЃў
рЃўрЃерЃЋрЃўрЃљрЃЌрЃљрЃЊ рЃдрЃћрЃЉрЃБрЃџрЃЮрЃЉрЃћрЃю рЃАрЃљрЃарЃњрЃћрЃЉрЃћрЃџрЃА рЃљрЃЏрЃўрЃЌ, рЃарЃљрЃЊрЃњрЃљрЃю рЃЏрЃљрЃЌ рЃљрЃўрЃФрЃБрЃџрЃћрЃЉрЃћрЃю рЃњрЃљрЃљрЃЎрЃћрЃЌрЃЮрЃю рЃарЃљрЃдрЃљрЃф рЃДрЃљрЃџрЃЉрЃў.
рЃарЃЮрЃЊрЃћрЃАрЃљрЃф рЃАрЃЎрЃЮрЃџрЃљрЃерЃў рЃЋрЃАрЃгрЃљрЃЋрЃџрЃЮрЃЉрЃЊрЃў, рЃЕрЃћрЃЏрЃў рЃЌрЃљрЃЋрЃў рЃЊрЃљрЃЋрЃљрЃарЃгрЃЏрЃБрЃюрЃћ рЃўрЃЏрЃљрЃерЃў, рЃарЃЮрЃЏ рЃЕрЃћрЃЏрЃў рЃЏрЃЮрЃЋрЃљрЃџрЃћрЃЮрЃЉрЃљрЃљ
рЃЎрЃљрЃарЃњрЃў рЃЏрЃЮрЃАрЃгрЃљрЃЋрЃџрЃћрЃЊ рЃДрЃЮрЃцрЃюрЃљ. рЃЏрЃћ рЃЊрЃљрЃЋрЃўрЃЎрЃЏрЃљрЃДрЃЮрЃцрЃўрЃџрЃћ рЃЏрЃЮрЃЌрЃ«рЃЮрЃЋрЃюрЃўрЃџрЃЮрЃЉрЃљ, рЃўрЃЏрЃўрЃЌ, рЃарЃЮрЃЏ рЃАрЃЎрЃЮрЃџрЃљрЃерЃў рЃЎрЃљрЃарЃњрЃљрЃЊ
рЃЋрЃАрЃгрЃљрЃЋрЃџрЃЮрЃЉрЃЊрЃў.

р▓ЕрЃћрЃЏрЃЌрЃЋрЃўрЃА рЃарЃЮрЃЏ рЃњрЃћрЃЎрЃўрЃЌрЃ«рЃљрЃЌ, рЃарЃљрЃерЃўрЃљ рЃњрЃљрЃюрЃАрЃ«рЃЋрЃљрЃЋрЃћрЃЉрЃљ рЃАрЃЎрЃЮрЃџрЃўрЃА рЃЉрЃљрЃЋрЃерЃЋрЃћрЃЉрЃАрЃљ рЃЊрЃљ рЃќрЃарЃЊрЃљрЃАрЃарЃБрЃџрЃћрЃЉрЃА рЃерЃЮрЃарЃўрЃА,
рЃЏрЃћ рЃЋрЃўрЃбрЃДрЃЮрЃЊрЃў, рЃарЃЮрЃЏ рЃќрЃарЃЊрЃљрЃАрЃарЃБрЃџрЃћрЃЉрЃА рЃБрЃгрЃћрЃЋрЃЌ рЃцрЃБрЃџрЃўрЃА рЃерЃЮрЃЋрЃюрЃљ, рЃЏрЃљрЃњрЃарЃљрЃЏ рЃћрЃА рЃљрЃарЃљрЃАрЃгрЃЮрЃарЃўрЃљ.
рЃњрЃљрЃюрЃАрЃ«рЃЋрЃљрЃЋрЃћрЃЉрЃљ рЃўрЃЏрЃљрЃерЃўрЃљ, рЃарЃЮрЃЏ рЃќрЃарЃЊрЃљрЃАрЃарЃБрЃџрЃћрЃЉрЃў рЃўрЃдрЃћрЃЉрЃћрЃю рЃърЃљрЃАрЃБрЃ«рЃўрЃАрЃњрЃћрЃЉрЃџрЃЮрЃЉрЃљрЃА рЃАрЃљрЃЎрЃБрЃЌрЃљрЃа рЃЌрЃљрЃЋрЃќрЃћ.
рЃцрЃБрЃџрЃўрЃА рЃерЃЮрЃЋрЃюрЃљ рЃЏрЃ«рЃЮрЃџрЃЮрЃЊ рЃЏрЃфрЃўрЃарЃћ рЃюрЃљрЃгрЃўрЃџрЃўрЃљ, рЃЉрЃћрЃЋрЃарЃљрЃЊ рЃБрЃцрЃарЃЮ рЃЏрЃюрЃўрЃерЃЋрЃюрЃћрЃџрЃЮрЃЋрЃљрЃюрЃўрЃљ рЃўрЃюрЃбрЃћрЃџрЃћрЃЎрЃбрЃБрЃљрЃџрЃБрЃарЃў
рЃърЃљрЃАрЃБрЃ«рЃўрЃАрЃЏрЃњрЃћрЃЉрЃџрЃЮрЃЉрЃћрЃЉрЃўрЃА рЃљрЃдрЃћрЃЉрЃљ рЃАрЃљрЃЎрЃБрЃЌрЃљрЃа рЃЌрЃљрЃЋрЃќрЃћ.

рЃЌрЃБ рЃўрЃАрЃћрЃЋ рЃЏрЃЮрЃЏрЃўрЃгрЃћрЃЋрЃЊрЃљ рЃАрЃљрЃерЃБрЃљрЃџрЃЮ рЃАрЃЎрЃЮрЃџрЃўрЃА рЃњрЃљрЃЋрЃџрЃљ, рЃЏрЃћ рЃЏрЃљрЃА рЃљрЃдрЃЋрЃўрЃЦрЃЋрЃљрЃЋрЃЊрЃў, рЃарЃЮрЃњрЃЮрЃарЃф рЃЊрЃарЃЮрЃћрЃЉрЃўрЃЌ
рЃАрЃљрЃЏрЃБрЃерЃљрЃЮрЃА. р▓ЏрЃћ рЃљрЃа рЃЋрЃњрЃБрЃџрЃўрЃАрЃ«рЃЏрЃЮрЃЉ рЃАрЃЎрЃЮрЃџрЃљрЃерЃў рЃЊрЃљрЃАрЃЋрЃћрЃюрЃћрЃЉрЃљрЃА. рЃЊрЃарЃЮрЃћрЃЉрЃўрЃЌ рЃАрЃљрЃЏрЃАрЃљрЃ«рЃБрЃарЃерЃў рЃЏрЃБрЃерЃљрЃЮрЃЉрЃљ рЃљрЃа
рЃюрЃўрЃерЃюрЃљрЃЋрЃА рЃўрЃЏрЃљрЃА, рЃарЃЮрЃЏ рЃАрЃљрЃЦрЃЏрЃћрЃА рЃфрЃБрЃЊрЃљрЃЌ рЃњрЃљрЃљрЃЎрЃћрЃЌрЃћрЃЉ. рЃћрЃА рЃюрЃўрЃерЃюрЃљрЃЋрЃА, рЃарЃЮрЃЏ рЃерЃћрЃю рЃЌрЃљрЃЋрЃА рЃљрЃа
рЃњрЃљрЃюрЃАрЃљрЃќрЃдрЃарЃљрЃЋ рЃљрЃЏ рЃАрЃљрЃЦрЃЏрЃўрЃЌ. рЃЏрЃћ рЃўрЃЏрЃљрЃА рЃЋрЃњрЃБрЃџрЃўрЃАрЃ«рЃЏрЃЮрЃЉ, рЃарЃЮрЃЏ рЃљрЃа рЃЋрЃўрЃцрЃўрЃЦрЃарЃћрЃЉрЃЊрЃў рЃЕрЃћрЃЏрЃА рЃЌрЃљрЃЋрЃќрЃћ, рЃарЃЮрЃњрЃЮрЃф
рЃБрЃцрЃарЃЮрЃА рЃЎрЃџрЃљрЃАрЃћрЃџ рЃЏрЃЮрЃАрЃгрЃљрЃЋрЃџрЃћрЃќрЃћ, рЃўрЃњрЃўрЃЋрЃћ рЃюрЃљрЃўрЃарЃљрЃЊ рЃарЃЮрЃњрЃЮрЃарЃф рЃЏрЃБрЃАрЃўрЃЎрЃЮрЃАрЃў, рЃарЃЮрЃЏрЃћрЃџрЃўрЃф рЃЊрЃдрЃћрЃњрЃљрЃЏрЃЮрЃерЃЋрЃћрЃЉрЃўрЃЌ
рЃЏрЃБрЃерЃљрЃЮрЃЉрЃА рЃЏрЃўрЃЏрЃбрЃљрЃюрЃљрЃЊ, рЃЏрЃљрЃњрЃарЃљрЃЏ рЃЌрЃљрЃЋрЃА рЃљрЃа рЃЏрЃўрЃўрЃЕрЃюрЃћрЃЋрЃА рЃљрЃЏ рЃърЃарЃЮрЃцрЃћрЃАрЃўрЃўрЃА рЃгрЃљрЃарЃЏрЃЮрЃЏрЃљрЃЊрЃњрЃћрЃюрЃџрЃљрЃЊ. [3] рЃўрЃЏ
рЃЊрЃарЃЮрЃА, рЃарЃЮрЃЊрЃћрЃАрЃљрЃф рЃЏрЃћ рЃљрЃа рЃЋрЃўрЃЦрЃюрЃћрЃЉрЃЮрЃЊрЃў рЃљрЃЏ рЃАрЃљрЃЏрЃАрЃљрЃ«рЃБрЃарЃерЃў, рЃЏрЃћ рЃЊрЃљрЃЋрЃўрЃгрЃДрЃћрЃЉрЃЊрЃў рЃарЃћрЃљрЃџрЃБрЃарЃў рЃАрЃљрЃЦрЃЏрЃўрЃА
рЃЎрЃћрЃЌрЃћрЃЉрЃљрЃА.

рЃарЃЮрЃЊрЃћрЃАрЃљрЃф рЃ«рЃљрЃџрЃ«рЃА рЃЋрЃћрЃЎрЃўрЃЌрЃ«рЃћрЃЉрЃў, рЃарЃљрЃА рЃюрЃљрЃюрЃЮрЃЉрЃћрЃю рЃДрЃЋрЃћрЃџрЃљрЃќрЃћ рЃЏрЃћрЃбрЃљрЃЊ рЃАрЃљрЃерЃБрЃљрЃџрЃЮ рЃАрЃЎрЃЮрЃџрЃўрЃА рЃерЃћрЃАрЃљрЃ«рЃћрЃЉ,
рЃЌрЃўрЃЌрЃЦрЃЏрЃўрЃА рЃДрЃЋрЃћрЃџрЃљ рЃћрЃарЃЌрЃАрЃљ рЃЊрЃљ рЃўрЃЏрЃљрЃЋрЃћрЃА рЃљрЃЏрЃЉрЃЮрЃЉрЃА: рЃўрЃАрЃўрЃюрЃў рЃюрЃљрЃюрЃЮрЃЉрЃћрЃю, рЃарЃЮрЃЏ рЃљрЃЏрЃЊрЃћрЃюрЃў рЃЊрЃарЃЮ рЃбрЃДрЃБрЃўрЃџрЃљрЃЊ
рЃЊрЃљрЃЎрЃљрЃарЃњрЃћрЃА. рЃЌрЃБ рЃЌрЃЦрЃЋрЃћрЃю рЃњрЃљрЃўрЃюрЃбрЃћрЃарЃћрЃАрЃћрЃЉрЃЌ, рЃарЃљрЃА рЃљрЃЎрЃћрЃЌрЃћрЃЉ рЃљрЃ«рЃџрЃљ, рЃЏрЃЮрЃЏрЃљрЃЋрЃљрЃџрЃерЃў рЃЏрЃЮрЃњрЃЋрЃўрЃљрЃюрЃћрЃЉрЃўрЃЌ
рЃўрЃюрЃљрЃюрЃћрЃЉрЃЌ, рЃљрЃџрЃЉрЃљрЃЌ рЃћрЃА рЃљрЃарЃўрЃА рЃърЃљрЃАрЃБрЃ«рЃў. [4]

р▓ќрЃЮрЃњрЃў рЃљрЃЊрЃљрЃЏрЃўрЃљрЃюрЃў рЃљрЃЏрЃЉрЃЮрЃЉрЃА, рЃарЃЮрЃЏ рЃћрЃА рЃњрЃљрЃарЃЊрЃљрЃБрЃЋрЃљрЃџрЃўрЃљ, рЃарЃљрЃћрЃњрЃљрЃю рЃАрЃЎрЃЮрЃџрЃўрЃА рЃЏрЃЮрЃАрЃгрЃљрЃЋрЃџрЃћрЃћрЃЉрЃА рЃ»рЃћрЃа
рЃљрЃарЃљрЃцрЃарЃўрЃА рЃњрЃљрЃЎрЃћрЃЌрЃћрЃЉрЃљ рЃљрЃа рЃерЃћрЃБрЃФрЃџрЃўрЃљрЃЌ, р▓ЏрЃљрЃњрЃарЃљрЃЏ рЃЏрЃћ рЃљрЃа рЃЋрЃцрЃўрЃЦрЃарЃЮрЃЉ, рЃарЃЮрЃЏ рЃћрЃА рЃАрЃўрЃЏрЃљрЃарЃЌрЃџрЃћрЃљ. рЃљрЃЏрЃўрЃА
рЃЏрЃбрЃЎрЃўрЃфрЃћрЃЉрЃБрЃџрЃћрЃЉрЃљ рЃўрЃА рЃљрЃарЃўрЃА, рЃарЃЮрЃЏ рЃЌрЃЦрЃЋрЃћрЃю рЃЏрЃЮрЃњрЃЉрЃћрЃќрЃарЃЊрЃљрЃЌ. рЃљрЃџрЃЉрЃљрЃЌ 8 рЃгрЃџрЃўрЃА рЃљрЃАрЃљрЃЎрЃерЃў рЃљрЃа
рЃЏрЃЮрЃњрЃЉрЃћрЃќрЃарЃЊрЃћрЃЉрЃЮрЃЊрЃљрЃЌ, рЃарЃЮрЃЊрЃћрЃАрЃљрЃф 8 рЃгрЃџрЃўрЃА рЃ«рЃљрЃа, рЃАрЃўрЃбрЃДрЃЋрЃљ РђюрЃ░рЃћрЃюрЃњрЃљрЃБрЃЌрЃўрЃАРђЮ- рЃўрЃА рЃюрЃљрЃфрЃЋрЃџрЃљрЃЊ, РђюрЃЌрЃљрЃЏрЃљрЃерЃАРђЮ
рЃўрЃДрЃћрЃюрЃћрЃЉ, рЃЏрЃљрЃњрЃарЃљрЃЏ рЃћрЃА рЃўрЃњрЃћрЃЋрЃћрЃљ. р▓арЃЮрЃЊрЃћрЃАрЃљрЃф 8 рЃгрЃџрЃўрЃА рЃЋрЃўрЃДрЃљрЃЋрЃў, рЃўрЃерЃЋрЃўрЃљрЃЌрЃљрЃЊ рЃЋрЃўрЃДрЃљрЃЋрЃў рЃЏрЃЮрЃгрЃДрЃћрЃюрЃўрЃџрЃў.
р▓ЏрЃЮрЃЏрЃћрЃфрЃў рЃћрЃќрЃЮ, рЃарЃљрЃЏрЃЊрЃћрЃюрЃўрЃЏрЃћ рЃЉрЃљрЃЋрЃерЃЋрЃў рЃЊрЃљ рЃЏрЃћ рЃерЃћрЃЏрЃћрЃФрЃџрЃЮрЃЏрЃЌрЃћрЃџрЃў рЃЊрЃдрЃћ рЃЏрЃћрЃЌрЃљрЃЏрЃљрЃерЃљ.

рЃљрЃ«рЃџрЃљ рЃЋрЃљрЃфрЃюрЃЮрЃЉрЃўрЃћрЃарЃћрЃЉ, рЃарЃЮрЃЏ рЃЏрЃўрЃќрЃћрЃќрЃў, рЃарЃўрЃА рЃњрЃљрЃЏрЃЮрЃф рЃАрЃљрЃерЃБрЃљрЃџрЃЮ рЃЊрЃљ рЃЏрЃљрЃдрЃљрЃџ рЃЎрЃџрЃљрЃАрЃћрЃЉрЃерЃў рЃљрЃАрЃћрЃЌ рЃЌрЃљрЃЏрЃљрЃерЃЏрЃљ
рЃЌрЃљрЃЋрЃўрЃАрЃў рЃЏрЃўрЃЏрЃќрЃўрЃЊрЃЋрЃћрЃџрЃЮрЃЉрЃљ рЃЊрЃљрЃЎрЃљрЃарЃњрЃљ, рЃўрЃАрЃљрЃљ, рЃарЃЮрЃЏ рЃЏрЃћ рЃБрЃЎрЃЋрЃћ рЃЏрЃќрЃљрЃЊ рЃЋрЃўрЃДрЃљрЃЋрЃў рЃАрЃ«рЃЋрЃљ
рЃАрЃўрЃљрЃ«рЃџрЃћрЃћрЃЉрЃўрЃАрЃЌрЃЋрЃўрЃА. рЃЉрЃљрЃЋрЃерЃЋрЃЮрЃЉрЃљ рЃарЃЕрЃћрЃЉрЃЮрЃЊрЃљ рЃгрЃљрЃарЃАрЃБрЃџрЃерЃў.

рЃЏрЃћ рЃљрЃа рЃЋрЃљрЃЏрЃЉрЃЮрЃЉ, рЃарЃЮрЃЏ рЃљрЃа рЃБрЃюрЃЊрЃљ рЃњрЃљрЃћрЃарЃЌрЃЮрЃЌ рЃЏрЃћрЃњрЃЮрЃЉрЃарЃћрЃЉрЃЌрЃљрЃю рЃћрЃарЃЌрЃљрЃЊ рЃЊрЃљ рЃБрЃюрЃЊрЃљ рЃњрЃљрЃ«рЃЊрЃћрЃЌ рЃърЃљрЃбрЃљрЃарЃљ
рЃарЃЮрЃЉрЃЮрЃбрЃћрЃЉрЃў, рЃўрЃБрЃЏрЃЮрЃарЃўрЃА рЃњрЃарЃФрЃюрЃЮрЃЉрЃўрЃА рЃњрЃљрЃарЃћрЃерЃћ, рЃарЃЮрЃЏрЃџрЃћрЃЉрЃўрЃф рЃЏрЃ«рЃЮрЃџрЃЮрЃЊ рЃЏрЃБрЃерЃљрЃЮрЃЉрЃћрЃю. рЃЏрЃћрЃњрЃЮрЃЉрЃарЃћрЃЉрЃЌрЃљрЃю
рЃњрЃљрЃарЃЌрЃЮрЃЉрЃљ рЃерЃЮрЃЎрЃЮрЃџрЃљрЃЊрЃўрЃА рЃбрЃЮрЃарЃбрЃА рЃњрЃљрЃЋрЃА. рЃўрЃА рЃБрЃцрЃарЃЮ рЃЏрЃЮрЃњрЃгрЃЮрЃюрЃЌ, рЃарЃЮрЃЊрЃћрЃАрЃљрЃф рЃЊрЃарЃЮрЃЊрЃљрЃЊрЃарЃЮ рЃЏрЃўрЃўрЃарЃЌрЃЏрЃћрЃЋрЃЌ рЃЊрЃљ
рЃљрЃарЃљ рЃЏрЃљрЃерЃўрЃю, рЃарЃЮрЃфрЃљ рЃбрЃЮрЃарЃбрЃў рЃЎрЃЋрЃћрЃЉрЃўрЃА рЃарЃљрЃфрЃўрЃЮрЃюрЃўрЃА рЃЏрЃЌрЃљрЃЋрЃљрЃа рЃЎрЃЮрЃЏрЃърЃЮрЃюрЃћрЃюрЃбрЃљрЃЊ рЃўрЃЌрЃЋрЃџрЃћрЃЉрЃљ. рЃарЃЮрЃњрЃЮрЃарЃф рЃљрЃа
рЃБрЃюрЃЊрЃљ рЃЏрЃЮрЃњрЃгрЃЮрЃюрЃЊрЃћрЃА рЃерЃЮрЃЎрЃЮрЃџрЃљрЃЊрЃўрЃА рЃбрЃЮрЃарЃбрЃў, рЃЏрЃўрЃАрЃў рЃЏрЃћрЃАрЃљрЃЏрЃћрЃ»рЃћрЃа рЃГрЃљрЃЏрЃўрЃА рЃерЃћрЃЏрЃЊрЃћрЃњ рЃњрЃБрЃџрЃў рЃљрЃњрЃћрЃарЃћрЃЋрЃљрЃЌ.
р▓АрЃгрЃЮрЃарЃћрЃЊ рЃљрЃЏ рЃАрЃўрЃАрЃБрЃАрЃбрЃћрЃА рЃњрЃарЃФрЃюрЃЮрЃЉрЃћрЃю рЃБрЃцрЃарЃЮрЃА рЃЎрЃџрЃљрЃАрЃћрЃџрЃћрЃЉрЃў: рЃбрЃЋрЃўрЃюрЃўрЃА ,,рЃњрЃБрЃџрЃўрЃАрЃарЃћрЃЋрЃўрЃАРђЮ рЃерЃћрЃњрЃарЃФрЃюрЃћрЃюрЃЉрЃљрЃА.
[5]

р▓ерЃћрЃўрЃФрЃџрЃћрЃЉрЃљ рЃцрЃўрЃЦрЃарЃЮрЃЉрЃЌ, рЃарЃЮрЃЏ рЃЎрЃљрЃарЃњрЃў рЃерЃћрЃцрЃљрЃАрЃћрЃЉрЃўрЃА рЃЏрЃўрЃдрЃћрЃЉрЃљрЃќрЃћ рЃЏрЃћрЃбрЃў рЃБрЃюрЃЊрЃљ рЃњрЃљрЃЋрЃљрЃЎрЃћрЃЌрЃЮрЃЌ. р▓ЕрЃЋрЃћрЃю рЃБрЃюрЃЊрЃљ
рЃњрЃљрЃЋрЃљрЃЎрЃћрЃЌрЃЮрЃЌ рЃАрЃљрЃАрЃгрЃљрЃЋрЃџрЃЮ рЃърЃарЃЮрЃњрЃарЃљрЃЏрЃљрЃќрЃћ рЃЏрЃћрЃбрЃў, р▓ЏрЃљрЃњрЃарЃљрЃЏ рЃЌрЃЦрЃЋрЃћрЃю рЃЌрЃЋрЃўрЃЌрЃЮрЃю рЃўрЃфрЃўрЃЌ рЃЏрЃерЃЋрЃћрЃюрЃўрЃЋрЃарЃљрЃЊ
рЃарЃљрЃЏрЃЊрЃћрЃюрЃљрЃЊ рЃДрЃљрЃџрЃЉрЃўрЃљ рЃћрЃА. рЃЦрЃЋрЃћрЃџрЃЏрЃЮрЃЦрЃЏрЃћрЃЊрЃћрЃЉрЃљ рЃљрЃарЃўрЃА рЃЏрЃерЃЋрЃћрЃюрЃўрЃћрЃарЃў рЃарЃљрЃЏ рЃЊрЃљ рЃљрЃарЃф рЃарЃЌрЃБрЃџрЃў. рЃљрЃЏрЃўрЃЌ рЃЋрЃћрЃа
рЃЏрЃўрЃљрЃдрЃгрЃћрЃЋрЃЌ рЃарЃљрЃўрЃЏрЃћ рЃЏрЃўрЃќрЃљрЃюрЃА. р▓ЏрЃўрЃќрЃюрЃўрЃА рЃЏрЃўрЃдрЃгрЃћрЃЋрЃљрЃерЃў рЃЋрЃњрЃБрЃџрЃўрЃАрЃ«рЃЏрЃЮрЃЉ, рЃЏрЃљрЃњрЃљрЃџрЃўрЃЌрЃљрЃЊ, рЃарЃЮрЃЊрЃћрЃАрЃљрЃф
рЃљрЃЊрЃљрЃЏрЃўрЃљрЃюрЃў рЃАрЃгрЃљрЃЋрЃџрЃЮрЃЉрЃА рЃћрЃАрЃћрЃА рЃЎрЃљрЃарЃњрЃљрЃЊ рЃгрЃћрЃарЃљрЃА, рЃљрЃю рЃЎрЃЮрЃЏрЃърЃўрЃБрЃбрЃћрЃарЃћрЃЉрЃўрЃА рЃърЃарЃЮрЃњрЃарЃљрЃЏрЃўрЃарЃћрЃЉрЃљрЃА, рЃљрЃю
рЃерЃћрЃўрЃАрЃгрЃљрЃЋрЃџрЃўрЃА, рЃЌрЃБ рЃарЃЮрЃњрЃЮрЃарЃў рЃўрЃДрЃЮ рЃфрЃ«рЃЮрЃЋрЃарЃћрЃЉрЃљ рЃгрЃўрЃюрЃљ-рЃўрЃюрЃЊрЃБрЃАрЃбрЃарЃўрЃБрЃџ рЃАрЃљрЃќрЃЮрЃњрЃљрЃЊрЃЮрЃћрЃЉрЃћрЃЉрЃерЃў, рЃљрЃю рЃўрЃАрЃгрЃљрЃЋрЃџрЃўрЃА
рЃърЃЮрЃарЃбрЃарЃћрЃбрЃћрЃЉрЃўрЃА рЃЊрЃљрЃ«рЃљрЃбрЃЋрЃљрЃА. рЃћрЃА рЃДрЃЋрЃћрЃџрЃљрЃцрЃћрЃарЃў рЃўрЃерЃЋрЃўрЃљрЃЌрЃљрЃЊ рЃљрЃарЃўрЃА рЃюрЃљрЃ«рЃАрЃћрЃюрЃћрЃЉрЃў рЃЎрЃЮрЃџрЃћрЃ»рЃўрЃА рЃЏрЃўрЃАрЃљрЃдрЃћрЃЉ
рЃљрЃърЃџрЃўрЃЎрЃљрЃфрЃўрЃљрЃерЃў.

### рЃЎрЃЮрЃарЃБрЃърЃфрЃўрЃљ

р▓АрЃљрЃ«рЃўрЃцрЃљрЃЌрЃЮрЃљ рЃфрЃ«рЃЮрЃЋрЃарЃћрЃЉрЃўрЃА рЃЏрЃўрЃЏрЃљрЃарЃЌрЃЋрЃљ рЃЏрЃ«рЃЮрЃџрЃЮрЃЊ рЃЎрЃЮрЃџрЃћрЃ»рЃерЃў рЃЕрЃљрЃЉрЃљрЃарЃћрЃЉрЃљрЃќрЃћ, рЃарЃљрЃЊрЃњрЃљрЃю рЃљрЃЊрЃљрЃЏрЃўрЃюрЃћрЃЉрЃў,
рЃарЃЮрЃЏрЃџрЃћрЃЉрЃќрЃћрЃф рЃЌрЃЦрЃЋрЃћрЃю рЃБрЃюрЃЊрЃљ рЃЏрЃЮрЃљрЃ«рЃЊрЃўрЃюрЃЮрЃЌ рЃерЃЌрЃљрЃЉрЃћрЃГрЃЊрЃўрЃџрЃЮрЃЉрЃљ рЃЎрЃЮрЃџрЃћрЃ»рЃерЃў рЃЏрЃЮрЃАрЃљрЃ«рЃЋрЃћрЃЊрЃарЃљрЃЊ рЃљрЃа
рЃгрЃљрЃарЃЏрЃЮрЃљрЃЊрЃњрЃћрЃюрЃћрЃю рЃФрЃљрЃџрЃўрЃљрЃю рЃњрЃљрЃЏрЃГрЃарЃўрЃљрЃ« рЃљрЃБрЃЊрЃўрЃбрЃЮрЃарЃўрЃљрЃА. р▓ърЃарЃЮрЃцрЃћрЃАрЃЮрЃарЃћрЃЉрЃў рЃЎрЃў рЃљрЃа рЃгрЃДрЃЋрЃћрЃбрЃћрЃю рЃерЃћрЃю
рЃЏрЃЮрЃ«рЃЋрЃћрЃЊрЃарЃљрЃА рЃАрЃљрЃАрЃгрЃљрЃЋрЃџрЃћрЃЉрЃћрЃџрЃерЃў, рЃљрЃЏрЃљрЃА рЃгрЃДрЃЋрЃћрЃбрЃћрЃю рЃЏрЃўрЃЏрЃдрЃћрЃЉрЃў рЃЎрЃЮрЃЏрЃўрЃАрЃўрЃўрЃА рЃгрЃћрЃЋрЃарЃћрЃЉрЃў, рЃарЃЮрЃЏрЃџрЃћрЃЉрЃўрЃф рЃљрЃарЃф
рЃўрЃАрЃћ рЃГрЃЎрЃЋрЃўрЃљрЃюрЃћрЃЉрЃў рЃљрЃарЃўрЃљрЃю. рЃўрЃАрЃўрЃюрЃў рЃўрЃюрЃбрЃћрЃџрЃћрЃЦрЃбрЃБрЃљрЃџрЃБрЃарЃў рЃАрЃљрЃЏрЃДрЃљрЃарЃЮрЃА рЃАрЃћрЃарЃЪрЃљрЃюрЃбрЃћрЃЉрЃў рЃљрЃарЃўрЃљрЃю. р▓ЏрЃљрЃЌ рЃљрЃа
рЃерЃћрЃБрЃФрЃџрЃўрЃљрЃЌ рЃњрЃўрЃЌрЃ«рЃарЃљрЃю рЃЌрЃБ рЃарЃљрЃЏрЃЊрЃћрЃюрЃљрЃЊ рЃГрЃЎрЃЋрЃўрЃљрЃюрЃў рЃ«рЃљрЃа. р▓ЏрЃЮрЃАрЃљрЃЏрЃљрЃќрЃљрЃЊрЃћрЃЉрЃћрЃџрЃў рЃАрЃЎрЃЮрЃџрЃћрЃЉрЃўрЃА рЃљрЃарЃАрЃћрЃЉрЃЮрЃЉрЃљ
рЃљрЃарЃўрЃА рЃљрЃЏрЃўрЃА рЃЊрЃљрЃАрЃбрЃБрЃарЃў.

рЃљрЃарЃф рЃЌрЃБ рЃЉрЃћрЃЋрЃарЃў рЃЏрЃерЃЮрЃЉрЃћрЃџрЃў рЃњрЃљрЃЊрЃљрЃўрЃ«рЃЊрЃўрЃЊрЃљ рЃЊрЃўрЃЊ рЃЌрЃљрЃюрЃ«рЃљрЃА рЃўрЃЏрЃљрЃерЃў рЃарЃЮрЃЏ рЃерЃЋрЃўрЃџрЃћрЃЉрЃЏрЃљ рЃўрЃАрЃћрЃЌ рЃАрЃЎрЃЮрЃџрЃљрЃерЃў
рЃўрЃљрЃарЃЮрЃю, рЃарЃЮрЃЏрЃћрЃџрЃўрЃф рЃљрЃа рЃќрЃарЃЊрЃўрЃА рЃЏрЃљрЃЌрЃЋрЃўрЃА рЃЕрЃљрЃЉрЃљрЃарЃћрЃЉрЃўрЃА рЃерЃљрЃюрЃАрЃћрЃЉрЃА. р▓ЏрЃЮрЃАрЃљрЃЏрЃќрЃљрЃЊрЃћрЃЉрЃћрЃџрЃў рЃАрЃЎрЃЮрЃџрЃћрЃЉрЃў рЃдрЃўрЃљрЃЊ
рЃљрЃфрЃ«рЃљрЃЊрЃћрЃЉрЃћрЃю рЃарЃЮрЃЏ рЃћрЃА рЃЏрЃљрЃЌрЃў рЃЏрЃўрЃќрЃљрЃюрЃўрЃљ. р▓ЏрЃљрЃњрЃарЃљрЃЏ рЃарЃљрЃА рЃюрЃўрЃерЃюрЃљрЃЋрЃА рЃћрЃА рЃЌрЃБ рЃЊрЃљрЃцрЃўрЃЦрЃарЃћрЃЊрЃЉрЃўрЃЌ, рЃљрЃарЃўрЃА рЃўрЃА,
рЃарЃЮрЃЏ рЃЏрЃљрЃЌ рЃерЃћрЃБрЃФрЃџрЃўрЃљрЃЌ рЃерЃћрЃфрЃЋрЃљрЃџрЃЮрЃю рЃЏрЃўрЃдрЃћрЃЉрЃўрЃА рЃърЃарЃЮрЃфрЃћрЃАрЃў: рЃЏрЃљрЃЌ рЃерЃћрЃБрЃФрЃџрЃўрЃљрЃЌ рЃЉрЃљрЃЋрЃерЃЋрЃў рЃБрЃцрЃарЃЮ рЃЏрЃўрЃЏрЃќрЃўрЃЊрЃЋрЃћрЃџ
рЃЎрЃљрЃюрЃЊрЃўрЃЊрЃљрЃбрЃљрЃб рЃгрЃљрЃарЃљрЃЊрЃњрЃўрЃюрЃЮрЃю, рЃЋрЃўрЃЊрЃарЃћ рЃўрЃА рЃарЃЮрЃЏ рЃЊрЃљрЃЊрЃўрЃЮрЃЊрЃћрЃА рЃљрЃЊрЃњрЃўрЃџрЃЮрЃЉрЃарЃўрЃЋ рЃБрЃЉрЃарЃљрЃџрЃЮ рЃАрЃљрЃ»рЃљрЃарЃЮ рЃАрЃЎрЃЮрЃџрЃљрЃерЃў
[6].

рЃљрЃ«рЃџрЃљ, рЃБрЃЏрЃћрЃбрЃћрЃАрЃЮрЃЉрЃљ рЃцрЃўрЃЦрЃарЃЮрЃЉрЃЌ, рЃарЃЮрЃЏ рЃЌрЃЦрЃЋрЃћрЃюрЃў рЃЏрЃЌрЃљрЃЋрЃљрЃарЃў рЃАрЃљрЃЏрЃБрЃерЃљрЃЮ рЃљрЃарЃўрЃА рЃўрЃА рЃарЃЮрЃЏ рЃўрЃДрЃЮрЃЌ
рЃърЃЮрЃбрЃћрЃюрЃфрЃўрЃБрЃарЃљрЃЌ рЃЎрЃљрЃарЃњрЃў рЃљрЃърЃџрЃўрЃЎрЃљрЃюрЃбрЃў. р▓ЏрЃљрЃњрЃарЃљрЃЏ рЃћрЃА рЃюрЃўрЃерЃюрЃљрЃЋрЃА, рЃарЃЮрЃЏ рЃерЃћрЃюрЃА рЃфрЃ«рЃЮрЃЋрЃарЃћрЃЉрЃљрЃА рЃЏрЃўрЃЏрЃљрЃарЃЌрЃљрЃЋ
рЃўрЃАрЃћрЃЌрЃў рЃБрЃљрЃќрЃарЃЮ рЃърЃарЃЮрЃфрЃћрЃАрЃўрЃА рЃЊрЃљрЃАрЃљрЃЎрЃЏрЃљрЃДрЃЮрЃцрЃўрЃџрЃћрЃЉрЃџрЃљрЃЊ, рЃарЃЮрЃЏрЃџрЃўрЃА рЃЊрЃљрЃЏрЃ«рЃЮрЃЉрЃљрЃАрЃљрЃф рЃЏрЃЌрЃћрЃџрЃЏрЃљ рЃўрЃюрЃЊрЃБрЃАрЃбрЃарЃўрЃљрЃЏ
рЃЏрЃўрЃБрЃФрЃдрЃЋрЃюрЃљ рЃЌрЃљрЃЋрЃў. рЃњрЃљрЃАрЃљрЃЎрЃЋрЃўрЃарЃў рЃљрЃа рЃљрЃарЃўрЃА рЃарЃЮрЃЏ рЃ«рЃЊрЃћрЃЉрЃўрЃЌ рЃфрЃўрЃюрЃўрЃЎрЃЮрЃАрЃў. р▓АрЃўрЃАрЃБрЃАрЃбрЃћ, рЃарЃЮрЃЏрЃћрЃџрЃАрЃљрЃф рЃњрЃарЃФрЃюрЃЮрЃЉ
рЃўрЃАрЃћрЃЌрЃўрЃЋрЃћрЃљ, рЃарЃЮрЃњрЃЮрЃарЃАрЃљрЃф рЃАрЃљрЃбрЃћрЃџрЃћрЃЋрЃўрЃќрЃўрЃЮ рЃњрЃљрЃЊрЃљрЃфрЃћрЃЏрЃўрЃА рЃарЃћрЃЪрЃўрЃАрЃЮрЃарЃў рЃљрЃю рЃЌрЃљрЃюрЃЉрЃљрЃЦрЃЮрЃА рЃўрЃюрЃЊрЃБрЃАрЃбрЃарЃўрЃўрЃА
рЃ«рЃћрЃџрЃЏрЃФрЃдрЃЋрЃљрЃюрЃћрЃџрЃў. рЃЌрЃљрЃюрЃљрЃф рЃАрЃљрЃЎрЃЏрЃљрЃарЃўрЃА рЃЌрЃљрЃюрЃ«рЃљрЃА рЃљрЃа рЃњрЃўрЃ«рЃЊрЃўрЃљрЃю.

р▓арЃљ рЃБрЃюрЃЊрЃљ рЃњрЃљрЃљрЃЎрЃћрЃЌрЃЮ? рЃўрЃА рЃарЃљрЃф рЃљрЃа рЃБрЃюрЃЊрЃљ рЃњрЃљрЃљрЃЎрЃћрЃЌрЃЮ -- рЃЏрЃЮрЃљрЃгрЃДрЃЮ рЃљрЃЏрЃЉрЃЮрЃ«рЃў. рЃћрЃА рЃќрЃБрЃЊрЃљрЃЊ рЃўрЃА рЃљрЃарЃўрЃА,
рЃарЃљрЃф рЃЏрЃћ рЃњрЃљрЃЋрЃљрЃЎрЃћрЃЌрЃћ рЃЊрЃљ рЃћрЃА рЃерЃћрЃфрЃЊрЃЮрЃЏрЃљ рЃўрЃДрЃЮ. р▓ќрЃБрЃАрЃбрЃљрЃЊ рЃЋрЃћрЃа рЃњрЃљрЃЋрЃљрЃљрЃюрЃўрЃџрЃќрЃћ рЃарЃљ рЃњрЃЋрЃћрЃЏрЃљрЃарЃЌрЃћрЃЉрЃЮрЃЊрЃљ,
рЃЏрЃљрЃњрЃарЃљрЃЏ рЃЏрЃўрЃЋрЃ«рЃЋрЃЊрЃў рЃарЃЮрЃЏ рЃАрЃљрЃЦрЃЏрЃўрЃА рЃЎрЃљрЃарЃњрЃў рЃАрЃБрЃюрЃў рЃљрЃа рЃљрЃАрЃЊрЃўрЃЮрЃЊрЃљ. рЃБрЃЉрЃарЃљрЃџрЃЮрЃЊ рЃЊрЃљрЃЋрЃюрЃћрЃЉрЃЊрЃў. рЃЏрЃАрЃЮрЃцрЃџрЃўрЃЮ
рЃГрЃљрЃЮрЃЉрЃерЃўрЃљ, рЃЌрЃљрЃЋрЃў рЃарЃљрЃбрЃЮрЃЏ рЃерЃћрЃЋрЃўрЃгрЃБрЃ«рЃЮ?

рЃарЃЮрЃЊрЃћрЃАрЃљрЃф рЃљрЃдрЃЏрЃЮрЃЋрЃљрЃЕрЃўрЃюрЃћ рЃарЃЮрЃЏ рЃћрЃарЃЌ-рЃћрЃарЃЌрЃў рЃЕрЃЋрЃћрЃюрЃў рЃЏрЃљрЃАрЃгрЃљрЃЋрЃџрЃћрЃЉрЃћрЃџрЃўрЃф рЃЎрЃў рЃўрЃДрЃћрЃюрЃћрЃЉрЃЊрЃљ РђюрЃерЃърЃљрЃарЃњрЃљрЃџрЃЎрЃљрЃАРђЮ,
рЃАрЃ«рЃЋрЃљрЃА рЃљрЃарЃф рЃЋрЃћрЃџрЃЮрЃЊрЃў. р▓арЃљ рЃЌрЃЦрЃЏрЃљ рЃБрЃюрЃЊрЃљ, рЃарЃЮрЃЏ рЃљрЃЏ рЃњрЃљрЃЎрЃЋрЃћрЃЌрЃўрЃџрЃќрЃћ рЃЎрЃљрЃарЃњ рЃЦрЃБрЃџрЃљрЃАрЃљрЃф рЃцрЃљрЃАрЃў рЃљрЃа рЃћрЃЦрЃюрЃћрЃЉрЃљ.

р▓арЃћрЃбрЃарЃЮрЃАрЃърЃћрЃЦрЃбрЃБрЃарЃљрЃЊ рЃћрЃА рЃАрЃўрЃАрЃБрЃџрЃћрЃџрЃћ рЃўрЃДрЃЮ. рЃЌрЃўрЃЌрЃЦрЃЮрЃА рЃЋрЃўрЃдрЃљрЃфрЃљрЃЏ рЃгрЃћрЃАрЃћрЃЉрЃў рЃЊрЃљрЃљрЃарЃдрЃЋрЃўрЃљ рЃцрЃћрЃ«рЃЉрЃБрЃарЃЌрЃўрЃА
рЃЌрЃљрЃЏрЃљрЃерЃўрЃА рЃЊрЃарЃЮрЃА, рЃЊрЃљ рЃерЃћрЃю рЃњрЃљрЃЏрЃгрЃљрЃарЃћрЃЉрЃўрЃЌ рЃЊрЃљрЃбрЃЮрЃЋрЃћ рЃАрЃбрЃљрЃЊрЃўрЃЮрЃюрЃў рЃърЃарЃЮрЃбрЃћрЃАрЃбрЃўрЃА рЃюрЃўрЃерЃюрЃљрЃЊ. рЃЊрЃљрЃарЃдрЃћрЃЋрЃћрЃЉрЃў
рЃ«рЃЊрЃћрЃЉрЃљ. р▓ЏрЃљрЃњрЃарЃљрЃЏ рЃљрЃЏ рЃЊрЃарЃЮрЃА р▓ЏрЃЌрЃљрЃЋрЃљрЃарЃўрЃљ рЃљрЃа рЃЊрЃљрЃЎрЃљрЃарЃњрЃЮ рЃЎрЃЮрЃюрЃбрЃарЃЮрЃџрЃў. рЃБрЃЉрЃарЃљрЃџрЃЮрЃЊ рЃњрЃљрЃљрЃњрЃарЃФрЃћрЃџрЃћ рЃЌрЃљрЃЏрЃљрЃерЃў.

рЃљрЃЏ рЃЏрЃЊрЃњрЃЮрЃЏрЃљрЃарЃћрЃЮрЃЉрЃљрЃерЃў рЃЕрЃљрЃДрЃћрЃюрЃћрЃЉрЃўрЃЌ рЃАрЃљрЃќрЃЮрЃњрЃљрЃЊрЃЮрЃћрЃЉрЃљрЃЏ рЃљрЃарЃљрЃЎрЃћрЃЌрЃўрЃџрЃАрЃўрЃюрЃЊрЃўрЃАрЃўрЃћрЃарЃў рЃЌрЃљрЃЏрЃљрЃерЃў рЃўрЃЌрЃљрЃЏрЃљрЃерЃљ
рЃерЃћрЃюрЃЌрЃљрЃю. рЃЊрЃўрЃљрЃ«, рЃарЃЮрЃњрЃЮрЃарЃф рЃЋрЃљрЃарЃљрЃБрЃЊрЃЮрЃЉрЃЌ, рЃЉрЃћрЃЋрЃарЃў рЃўрЃЏрЃўрЃАрЃљрЃњрЃљрЃю, рЃарЃљрЃАрЃљрЃф рЃАрЃгрЃљрЃЋрЃџрЃЮрЃЉрЃЌ, рЃБрЃЉрЃарЃљрЃџрЃЮрЃЊ
рЃАрЃўрЃАрЃБрЃџрЃћрЃџрЃћрЃљ. рЃЊрЃљ рЃљрЃАрЃћрЃЋрЃћ, рЃарЃЮрЃњрЃЮрЃарЃф рЃЌрЃЦрЃЋрЃћрЃю рЃћрЃГрЃЋрЃЮрЃЉрЃЌ, рЃЎрЃЮрЃџрЃћрЃ»рЃерЃў рЃЏрЃўрЃдрЃћрЃЉрЃўрЃА рЃърЃарЃЮрЃфрЃћрЃАрЃў рЃЏрЃћрЃбрЃгрЃўрЃџрЃљрЃЊ
рЃЌрЃЋрЃљрЃџрЃЌрЃЏрЃљрЃЦрЃфрЃЮрЃЉрЃљрЃљ. рЃЏрЃарЃљрЃЋрЃљрЃџрЃў рЃЊрЃљрЃарЃдрЃЋрЃћрЃЋрЃўрЃА рЃЏрЃАрЃњрЃљрЃЋрЃАрЃљрЃЊ, рЃћрЃА рЃБрЃюрЃћрЃЉрЃџрЃўрЃћ рЃўрЃДрЃЮ. [7] рЃљрЃАрЃћ рЃарЃЮрЃЏ,
рЃБрЃЉрЃарЃљрЃџрЃЮрЃЊ рЃњрЃљрЃюрЃљрЃњрЃарЃФрЃћ рЃЌрЃљрЃЏрЃљрЃерЃў.

рЃЏрЃћрЃљрЃЏрЃЉрЃЮрЃ«рЃћрЃЮрЃЉрЃљ рЃЌрЃўрЃЌрЃЦрЃЏрЃўрЃА рЃўрЃАрЃћрЃЌрЃўрЃЋрЃћ рЃАрЃўрЃАрЃБрЃџрЃћрЃџрЃћрЃљ, рЃарЃЮрЃњрЃЮрЃарЃф рЃЏрЃЮрЃарЃЕрЃўрЃџрЃћрЃЉрЃљ. р▓юрЃћрЃЉрЃўрЃАрЃЏрЃўрЃћрЃа
рЃерЃћрЃЏрЃЌрЃ«рЃЋрЃћрЃЋрЃљрЃерЃў, рЃАрЃљрЃЎрЃБрЃЌрЃљрЃа рЃЌрЃљрЃЋрЃА рЃАрЃљрЃќрЃдрЃЋрЃарЃљрЃЋрЃЌ рЃўрЃЏрЃўрЃЌ, рЃЌрЃБ рЃарЃљрЃА рЃњрЃћрЃБрЃЉрЃюрЃћрЃЉрЃўрЃљрЃю рЃарЃЮрЃЏ рЃњрЃљрЃљрЃЎрЃћрЃЌрЃЮ.
рЃЋрЃцрЃўрЃЦрЃарЃЮрЃЉ, рЃАрЃљрЃБрЃЎрЃћрЃЌрЃћрЃАрЃЮ рЃњрЃћрЃњрЃЏрЃљрЃљ рЃърЃћрЃарЃърЃћрЃюрЃЊрЃўрЃЎрЃБрЃџрЃљрЃарЃБрЃџ рЃЋрЃћрЃЦрЃбрЃЮрЃарЃќрЃћ рЃњрЃљрЃЊрЃљрЃАрЃЋрЃџрЃљ. рЃюрЃБ рЃњрЃљрЃљрЃЎрЃћрЃЌрЃћрЃЉ
рЃЏрЃ«рЃЮрЃџрЃЮрЃЊ рЃўрЃЏрЃљрЃА, рЃарЃљрЃАрЃљрЃф рЃњрЃћрЃБрЃЉрЃюрЃћрЃЉрЃўрЃљрЃю рЃЊрЃљ рЃюрЃБ рЃўрЃбрЃДрЃЋрЃў рЃБрЃЉрЃарЃљрЃџрЃЮрЃЊ рЃБрЃљрЃарЃА. рЃљрЃЏрЃўрЃА рЃюрЃљрЃфрЃЋрЃџрЃљрЃЊ, рЃЏрЃЮрЃћрЃЦрЃћрЃфрЃўрЃЌ
рЃАрЃЎрЃЮрЃџрЃљрЃА рЃарЃЮрЃњрЃЮрЃарЃф рЃЊрЃарЃЮрЃћрЃЉрЃўрЃЌ рЃАрЃљрЃЏрЃБрЃерЃљрЃЮрЃА. рЃарЃЮрЃњрЃЮрЃарЃф рЃ«рЃЊрЃћрЃЉрЃљ рЃ«рЃЮрЃџрЃЏрЃћ рЃЊрЃарЃЮрЃћрЃЉрЃўрЃЌ рЃАрЃљрЃЏрЃБрЃерЃљрЃЮрЃќрЃћ, рЃўрЃА
рЃАрЃљрЃЎрЃЏрЃљрЃЮрЃЊ рЃАрЃљрЃАрЃўрЃљрЃЏрЃЮрЃЋрЃюрЃЮрЃљ. рЃАрЃљрЃЏ рЃАрЃљрЃљрЃЌрЃќрЃћ рЃБрЃЎрЃЋрЃћ рЃЌрЃљрЃЋрЃўрЃАрЃБрЃцрЃљрЃџрЃў рЃ«рЃљрЃарЃЌ рЃЊрЃљ рЃАрЃЎрЃЮрЃџрЃљрЃерЃў рЃДрЃЮрЃцрЃюрЃўрЃА рЃЊрЃарЃЮрЃАрЃљрЃф
рЃЎрЃў рЃерЃћрЃњрЃўрЃФрЃџрЃўрЃљрЃЌ рЃАрЃљрЃЎрЃБрЃЌрЃљрЃарЃў рЃАрЃљрЃЦрЃЏрЃўрЃЌ рЃЊрЃљрЃЎрЃљрЃЋрЃЊрЃћрЃЌ.

### рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ

рЃЊрЃљ рЃарЃљ рЃБрЃюрЃЊрЃљ рЃўрЃДрЃЮрЃА рЃЌрЃЦрЃЋрЃћрЃюрЃў рЃюрЃљрЃЏрЃЊрЃЋрЃўрЃџрЃў рЃАрЃљрЃЏрЃБрЃерЃљрЃЮ? рЃЌрЃБ рЃљрЃа рЃ«рЃљрЃарЃЌ рЃЏрЃЮрЃфрЃљрЃарЃбрЃў, рЃћрЃА рЃЌрЃЦрЃЋрЃћрЃюрЃў рЃърЃўрЃарЃЋрЃћрЃџрЃў
рЃљрЃЏрЃЮрЃфрЃљрЃюрЃљрЃљ: рЃАрЃљрЃЊ рЃерЃћрЃўрЃФрЃџрЃћрЃЉрЃљ рЃњрЃљрЃЎрЃћрЃЌрЃЊрЃћрЃА рЃЎрЃљрЃарЃњрЃўрЃАрЃљрЃЦрЃЏрЃћрЃћрЃЉрЃў? рЃарЃЮрЃЏрЃћрЃџ рЃАрЃцрЃћрЃарЃЮрЃћрЃЉрЃерЃў рЃЏрЃБрЃерЃљрЃЮрЃЉрЃћрЃю
рЃерЃЌрЃљрЃЏрЃЉрЃћрЃГрЃЊрЃљрЃЋрЃў рЃљрЃЊрЃљрЃЏрЃўрЃљрЃюрЃћрЃЉрЃў? рЃЊрЃљ рЃарЃљрЃф рЃЏрЃЌрЃљрЃЋрЃљрЃарЃўрЃљ, рЃарЃљ рЃњрЃљрЃўрЃюрЃбрЃћрЃарЃћрЃАрЃћрЃЉрЃА? рЃАрЃўрЃбрЃДрЃЋрЃљ "рЃюрЃўрЃГрЃА"
рЃерЃћрЃфрЃЊрЃЮрЃЏрЃљрЃерЃў рЃерЃћрЃ░рЃДрЃљрЃЋрЃА, рЃарЃљрЃЊрЃњрЃљрЃю рЃўрЃА рЃњрЃБрЃџрЃўрЃАрЃ«рЃЏрЃЮрЃЉрЃА рЃарЃљрЃдрЃљрЃфрЃљрЃА рЃЌрЃљрЃюрЃЊрЃљрЃДрЃЮрЃџрЃўрЃџрЃА. р▓юрЃўрЃГрЃўрЃА
рЃЏрЃўрЃЊрЃарЃћрЃЎрЃўрЃџрЃћрЃЉрЃўрЃА рЃДрЃЋрЃћрЃџрЃљрЃќрЃћ рЃФрЃџрЃўрЃћрЃарЃў рЃАрЃљрЃ«рЃћрЃЮрЃЉрЃљ рЃљрЃарЃўрЃА рЃАрЃљрЃЎрЃўрЃЌрЃ«рЃўрЃАрЃљрЃЊрЃЏрЃў рЃЊрЃљрЃБрЃЮрЃЎрЃћрЃЉрЃћрЃџрЃў рЃўрЃюрЃбрЃћрЃарЃћрЃАрЃў рЃЊрЃљ
рЃћрЃА рЃўрЃюрЃбрЃћрЃарЃћрЃАрЃў рЃ«рЃерЃўрЃарЃљрЃЊ рЃерЃћрЃФрЃћрЃюрЃўрЃџрЃў рЃњрЃарЃФрЃюрЃЮрЃЉрЃљрЃљ.

рЃљрЃЏ рЃўрЃЊрЃћрЃўрЃА рЃЊрЃљрЃЏрЃљрЃ«рЃўрЃюрЃ»рЃћрЃЉрЃБрЃџрЃЏрЃљ рЃЋрЃћрЃарЃАрЃўрЃљрЃЏ рЃърЃЮрЃърЃБрЃџрЃљрЃарЃБрЃџ рЃЎрЃБрЃџрЃбрЃБрЃарЃљрЃерЃў рЃњрЃљрЃЪрЃЮрЃюрЃљ рЃАрЃўрЃбрЃДрЃЋрЃўрЃЌ "рЃЋрЃюрЃћрЃЉрЃљ". рЃЏрЃћ
рЃфрЃЮрЃбрЃљ рЃ«рЃюрЃўрЃА рЃгрЃўрЃю рЃЋрЃюрЃљрЃ«рЃћ рЃарЃћрЃЎрЃџрЃљрЃЏрЃљ рЃЏрЃўрЃЏрЃбрЃљрЃюрЃћрЃЉрЃўрЃАрЃЌрЃЋрЃўрЃА, рЃАрЃљрЃЊрЃљрЃф рЃўрЃДрЃЮ рЃюрЃљрЃЌрЃЦрЃЋрЃљрЃЏрЃў, рЃарЃЮрЃЏ рЃЏрЃљрЃЌ рЃАрЃБрЃарЃЊрЃљрЃЌ
рЃљрЃЊрЃљрЃЏрЃўрЃљрЃюрЃћрЃЉрЃў, рЃарЃЮрЃЏрЃџрЃћрЃЉрЃАрЃљрЃф рЃљрЃЦрЃЋрЃЌ "рЃЏрЃЮрЃЏрЃАрЃљрЃ«рЃБрЃарЃћрЃЉрЃўрЃА рЃЋрЃюрЃћрЃЉрЃљ". рЃЏрЃљрЃњрЃўрЃЊрЃўрЃА рЃЏрЃЮрЃЏрЃАрЃљрЃ«рЃБрЃарЃћрЃЉрЃљрЃА рЃЋрЃћрЃа
рЃЊрЃљрЃљрЃарЃЦрЃЏрЃћрЃЋ рЃЋрЃюрЃћрЃЉрЃљрЃА. рЃЊрЃљ рЃЋрЃюрЃћрЃЉрЃљ рЃфрЃБрЃЊрЃў рЃАрЃўрЃбрЃДрЃЋрЃљрЃљ рЃЏрЃўрЃАрЃЌрЃЋрЃўрЃА. рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ рЃАрЃљрЃБрЃЎрЃћрЃЌрЃћрЃАрЃЮ
рЃАрЃўрЃбрЃДрЃЋрЃљ рЃўрЃЦрЃюрЃћрЃЉрЃЮрЃЊрЃљ

рЃЉрЃљрЃЋрЃерЃЋрЃћрЃЉрЃў рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃћрЃЉрЃў рЃљрЃарЃўрЃљрЃю, рЃЏрЃљрЃњрЃарЃљрЃЏ рЃЏрЃћ рЃАрЃ«рЃЋрЃљ рЃАрЃљрЃ«рЃўрЃА рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљрЃА
рЃЋрЃњрЃБрЃџрЃўрЃАрЃ«рЃЏрЃЮрЃЉ. рЃЉрЃљрЃЋрЃерЃЋрЃћрЃЉрЃўрЃА рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ рЃцрЃљрЃарЃЌрЃЮрЃљ рЃЊрЃљ рЃљрЃарЃљ рЃљрЃарЃўрЃА рЃдрЃарЃЏрЃљ; рЃўрЃАрЃўрЃюрЃў
рЃЎрЃўрЃЌрЃ«рЃБрЃџрЃЮрЃЉрЃћрЃю "рЃарЃљрЃбрЃЮрЃЏ" рЃАрЃарЃБрЃџрЃўрЃљрЃЊ рЃерЃћрЃЏрЃЌрЃ«рЃЋрЃћрЃЋрЃўрЃЌрЃў рЃцрЃЮрЃарЃЏрЃўрЃЌ рЃДрЃЋрЃћрЃџрЃљрЃцрЃћрЃарЃќрЃћ. рЃБрЃцрЃарЃЮрЃАрЃћрЃЉрЃўрЃА
рЃБрЃЏрЃћрЃбрЃћрЃАрЃЮрЃЉрЃљрЃерЃў рЃћрЃА рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ рЃЏрЃЌрЃџрЃўрЃљрЃюрЃљрЃЊ рЃљрЃарЃўрЃА рЃњрЃљрЃюрЃџрЃћрЃБрЃџрЃў. рЃљрЃАрЃћрЃф рЃБрЃюрЃЊрЃљ рЃўрЃДрЃЮрЃА:
рЃерЃћрЃБрЃФрЃџрЃћрЃЉрЃћрЃџрЃўрЃљ рЃарЃљрЃўрЃЏрЃћрЃА рЃњрЃљрЃЎрЃћрЃЌрЃћрЃЉрЃљ, рЃЌрЃБ рЃДрЃЋрЃћрЃџрЃљрЃцрЃћрЃарЃќрЃћ рЃЎрЃўрЃЌрЃ«рЃБрЃџрЃЮрЃЉ "рЃарЃљрЃбрЃЮрЃЏ". рЃЏрЃљрЃњрЃарЃљрЃЏ рЃљрЃЏрЃЉрЃўрЃфрЃўрЃБрЃа
рЃќрЃарЃЊрЃљрЃАрЃарЃБрЃџрЃА рЃўрЃЏрЃўрЃА рЃюрЃљрЃфрЃЋрЃџрЃљрЃЊ рЃарЃЮрЃЏ рЃњрЃљрЃюрЃўрЃ«рЃўрЃџрЃЮрЃА рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ, рЃўрЃА рЃ«рЃЊрЃћрЃЉрЃљ
рЃЋрЃўрЃгрЃарЃЮрЃЊрЃЏрЃўрЃЏрЃљрЃарЃЌрЃБрЃџрЃў рЃЊрЃљ рЃдрЃарЃЏрЃљ. рЃЉрЃўрЃюрЃФрЃБрЃарЃў рЃќрЃћрЃЊрЃљрЃърЃўрЃарЃў рЃњрЃљрЃарЃЊрЃљрЃўрЃЦрЃЏрЃюрЃћрЃЉрЃљ рЃљрЃюрЃЎрЃљрЃарЃљ рЃгрЃДрЃљрЃарЃЮрЃЊ.

рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ рЃАрЃљрЃЏрЃБрЃерЃљрЃЮрЃА рЃЌрЃљрЃЏрЃљрЃерЃљрЃЊ рЃљрЃЦрЃфрЃћрЃЋрЃА. рЃљрЃўрЃюрЃерЃбрЃљрЃўрЃюрЃўрЃАрЃЌрЃЋрЃўрЃА рЃљрЃџрЃЉрЃљрЃЌрЃЮрЃЉрЃўрЃА рЃЌрЃћрЃЮрЃарЃўрЃљ рЃљрЃа
рЃДрЃЮрЃцрЃўрЃџрЃљ рЃарЃЌрЃБрЃџрЃў рЃАрЃљрЃњрЃюрЃћрЃЉрЃўрЃЌ рЃАрЃљрЃЋрЃАрЃћ рЃгрЃўрЃњрЃюрЃљрЃЊ, рЃарЃЮрЃЏрЃћрЃџрЃўрЃф рЃЏрЃљрЃА рЃБрЃюрЃЊрЃљ рЃћрЃАрЃгрЃљрЃЋрЃџрЃљ рЃњрЃљрЃЏрЃЮрЃфрЃЊрЃўрЃАрЃљрЃЌрЃЋрЃўрЃА. рЃўрЃА
рЃўрЃДрЃЮ рЃљрЃЏрЃЮрЃфрЃљрЃюрЃљ, рЃарЃЮрЃЏрЃџрЃўрЃА рЃњрЃљрЃЊрЃљрЃгрЃДрЃЋрЃћрЃбрЃљрЃАрЃљрЃф рЃўрЃА рЃфрЃЊрЃўрЃџрЃЮрЃЉрЃЊрЃљ. рЃљрЃАрЃћ рЃарЃЮрЃЏ, рЃАрЃљрЃЋрЃљрЃарЃљрЃБрЃЊрЃЮрЃЊ, рЃЏрЃўрЃАрЃЌрЃЋрЃўрЃА
рЃБрЃцрЃарЃЮ рЃљрЃЊрЃЋрЃўрЃџрЃў рЃўрЃДрЃЮ рЃЏрЃўрЃАрЃў рЃљрЃдрЃЏрЃЮрЃЕрЃћрЃюрЃљ, рЃЋрЃўрЃЊрЃарЃћ рЃАрЃ«рЃЋрЃўрЃАрЃЌрЃЋрЃўрЃА рЃЏрЃўрЃАрЃў рЃАрЃгрЃљрЃЋрЃџрЃљ рЃАрЃЎрЃЮрЃџрЃљрЃерЃў.

рЃћрЃарЃЌ-рЃћрЃарЃЌрЃў рЃДрЃЋрЃћрЃџрЃљрЃќрЃћ рЃАрЃљрЃерЃўрЃерЃў рЃўрЃџрЃБрЃќрЃўрЃљрЃА рЃарЃЮрЃЏрЃћрЃџрЃАрЃљрЃф рЃўрЃФрЃћрЃюрЃЌ рЃАрЃЎрЃЮрЃџрЃљрЃерЃў рЃАрЃгрЃљрЃЋрЃџрЃўрЃА рЃърЃћрЃарЃўрЃЮрЃЊрЃерЃў,
рЃњрЃљрЃюрЃўрЃАрЃљрЃќрЃдрЃЋрЃарЃћрЃЉрЃљ рЃўрЃЊрЃћрЃљрЃерЃў, рЃарЃЮрЃЏ рЃЎрЃљрЃарЃњрЃўрЃАрЃљрЃЦрЃЏрЃћрЃћрЃЉрЃўрЃА рЃЎрЃћрЃЌрЃћрЃЉрЃљ рЃЏрЃЮрЃўрЃЌрЃ«рЃЮрЃЋрЃА рЃЏрЃЎрЃљрЃфрЃа
рЃЌрЃЋрЃўрЃЌрЃЊрЃўрЃАрЃфрЃўрЃърЃџрЃўрЃюрЃљрЃА. рЃАрЃљрЃњрЃюрЃћрЃЉрЃўрЃА рЃБрЃЏрЃћрЃбрЃћрЃАрЃЮрЃЉрЃљ рЃўрЃАрЃгрЃљрЃЋрЃџрЃћрЃЉрЃљ рЃўрЃАрЃћрЃЌрЃў рЃЏрЃЮрЃАрЃљрЃгрЃДрЃћрЃюрЃў рЃЏрЃћрЃЌрЃЮрЃЊрЃўрЃћрЃЉрЃўрЃЌрЃЌ, рЃарЃЮрЃЏ
рЃЏрЃ«рЃЮрЃџрЃЮрЃЊ рЃЌрЃЋрЃўрЃЌрЃЊрЃўрЃАрЃфрЃўрЃърЃџрЃўрЃюрЃўрЃА рЃЏрЃћрЃерЃЋрЃћрЃЮрЃЉрЃўрЃЌ рЃерЃћрЃњрЃўрЃФрЃџрЃўрЃљрЃЌ рЃњрЃљрЃўрЃљрЃарЃЮрЃЌ. рЃљрЃАрЃћ рЃарЃЮрЃЏ, рЃЏрЃћ рЃЋрЃўрЃДрЃљрЃЋрЃў
рЃњрЃљрЃЮрЃфрЃћрЃЉрЃБрЃџрЃў, рЃарЃЮрЃЊрЃћрЃАрЃљрЃф рЃЎрЃЮрЃџрЃћрЃ»рЃерЃў рЃАрЃгрЃљрЃЋрЃџрЃўрЃА рЃЊрЃљрЃгрЃДрЃћрЃЉрЃўрЃАрЃЌрЃљрЃюрЃљрЃЋрЃћ рЃЋрЃўрЃбрЃњрЃћрЃюрЃерЃбрЃћрЃўрЃюрЃўрЃА рЃфрЃўрЃбрЃљрЃбрЃљ
рЃгрЃљрЃЋрЃўрЃЎрЃўрЃЌрЃ«рЃћ, рЃарЃЮрЃЏ рЃЏрЃљрЃА рЃАрЃљрЃћрЃарЃЌрЃЮрЃЊ рЃљрЃа рЃњрЃљрЃљрЃЕрЃюрЃЊрЃљ рЃЌрЃЋрЃўрЃЌрЃЊрЃўрЃАрЃфрЃўрЃърЃџрЃўрЃюрЃљ рЃЊрЃљ рЃЏрЃљрЃА рЃљрЃарЃљрЃАрЃЊрЃарЃЮрЃА рЃерЃћрЃћрЃФрЃџрЃЮ
рЃБрЃљрЃарЃўрЃА рЃЌрЃЦрЃЏрЃљ рЃАрЃљрЃЎрЃБрЃЌрЃљрЃарЃў рЃЌрЃљрЃЋрЃўрЃАрЃљрЃЌрЃЋрЃўрЃА рЃљрЃарЃљрЃцрЃћрЃарЃќрЃћ, рЃЌрЃБрЃюрЃЊрЃљрЃф рЃцрЃўрЃюрЃ»рЃљрЃю рЃДрЃљрЃЋрЃљрЃќрЃћрЃф.

рЃљрЃ«рЃџрЃљ рЃЏрЃћ рЃБрЃљрЃЏрЃЋрЃарЃљрЃЋ рЃљрЃЊрЃљрЃЏрЃўрЃљрЃюрЃА рЃЋрЃўрЃфрЃюрЃЮрЃЉ, рЃарЃЮрЃЏрЃџрЃћрЃЉрЃўрЃф рЃерЃћрЃАрЃљрЃюрЃўрЃерЃюрЃљрЃЋрЃљрЃЊ рЃљрЃАрЃарЃБрЃџрЃћрЃЉрЃћрЃю рЃАрЃљрЃЦрЃЏрЃћрЃА рЃЊрЃљ
рЃўрЃАрЃўрЃюрЃў рЃЏрЃАрЃњрЃљрЃЋрЃАрЃћрЃЉрЃў рЃљрЃарЃўрЃљрЃю рЃљрЃЏрЃљрЃерЃў. рЃЏрЃљрЃЌ рЃАрЃБрЃАрЃбрЃў рЃЊрЃўрЃАрЃфрЃўрЃърЃџрЃўрЃюрЃљ рЃљрЃЦрЃЋрЃЌ. рЃўрЃАрЃўрЃюрЃў рЃДрЃЋрЃћрЃџрЃљрЃцрЃћрЃарЃА
рЃАрЃљрЃерЃўрЃюрЃџрЃљрЃЊ рЃљрЃГрЃўрЃљрЃБрЃюрЃћрЃарЃћрЃЉрЃћрЃю рЃЊрЃљ рЃЌрЃўрЃЌрЃЦрЃЏрЃўрЃА рЃЋрЃћрЃа рЃљрЃ«рЃћрЃарЃ«рЃћрЃЉрЃћрЃю рЃЌрЃљрЃЋрЃА рЃЊрЃљрЃљрЃФрЃљрЃџрЃЮрЃю рЃљрЃЎрЃћрЃЌрЃЮрЃю рЃарЃљрЃўрЃЏрЃћ, рЃарЃљрЃф
рЃЏрЃљрЃЌ рЃљрЃа рЃљрЃўрЃюрЃбрЃћрЃарЃћрЃАрЃћрЃЉрЃЌ. рЃћрЃарЃЌ-рЃћрЃарЃЌрЃЏрЃљ рЃЏрЃљрЃЌрЃњрЃљрЃюрЃЏрЃљ рЃ»рЃћрЃа рЃЎрЃўрЃЊрЃћрЃЋ рЃљрЃа рЃњрЃљрЃљрЃњрЃќрЃљрЃЋрЃюрЃљ рЃЏрЃљрЃЊрЃџрЃЮрЃЉрЃўрЃА
рЃЉрЃљрЃарЃљрЃЌрЃћрЃЉрЃў рЃЏрЃўрЃАрЃў рЃЦрЃЮрЃарЃгрЃўрЃџрЃўрЃА, рЃарЃЮрЃЏрЃћрЃџрЃўрЃф рЃЮрЃЌрЃ«рЃў рЃгрЃџрЃўрЃА рЃгрЃўрЃю рЃўрЃДрЃЮ. рЃАрЃ«рЃЋрЃљрЃА рЃљрЃЦрЃЋрЃА 26,000 рЃгрЃћрЃарЃўрЃџрЃў
рЃћрЃџ.рЃцрЃЮрЃАрЃбрЃљрЃќрЃћ.

рЃЏрЃћ рЃљрЃа рЃЋрЃљрЃЏрЃЉрЃЮрЃЉ, рЃарЃЮрЃЏ рЃЌрЃЦрЃЋрЃћрЃю рЃАрЃарЃБрЃџрЃљрЃЊ рЃљрЃа рЃњрЃћрЃАрЃљрЃГрЃўрЃарЃЮрЃћрЃЉрЃљрЃЌ рЃЌрЃЋрЃўрЃЌрЃЊрЃўрЃАрЃфрЃўрЃърЃџрЃўрЃюрЃљ. рЃЋрЃцрЃўрЃЦрЃарЃЮрЃЉ, рЃўрЃЏрЃЊрЃћрЃюрЃў
рЃЊрЃўрЃАрЃфрЃўрЃърЃџрЃўрЃюрЃљ рЃњрЃћрЃАрЃљрЃГрЃўрЃарЃЮрЃћрЃЉрЃљ, рЃарЃљрЃЏрЃЊрЃћрЃюрЃўрЃф рЃљрЃБрЃфрЃўрЃџрЃћрЃЉрЃћрЃџрЃўрЃљ рЃарЃЮрЃЏ рЃАрЃўрЃарЃЉрЃўрЃџрЃў рЃЊрЃљрЃўрЃгрЃДрЃЮрЃЌ. рЃЏрЃћ рЃ«рЃерЃўрЃарЃљрЃЊ
рЃЏрЃћрЃќрЃљрЃарЃћрЃЉрЃљ рЃАрЃўрЃарЃЉрЃўрЃџрЃў, рЃЏрЃљрЃњрЃарЃљрЃЏ рЃЏрЃљрЃА рЃерЃћрЃЏрЃЊрЃћрЃњ, рЃарЃљрЃфрЃљ рЃЊрЃљрЃЋрЃўрЃгрЃДрЃћрЃЉ, рЃАрЃўрЃарЃЉрЃўрЃџрЃў рЃАрЃўрЃљрЃЏрЃЮрЃЋрЃюрЃћрЃЉрЃљрЃА
рЃЏрЃљрЃюрЃўрЃГрЃћрЃЉрЃА. рЃЌрЃБ рЃарЃљрЃЏрЃЊрЃћрЃюрЃўрЃЏрЃћ рЃЊрЃдрЃћ рЃљрЃа рЃЊрЃљрЃЋрЃарЃЉрЃўрЃЋрЃљрЃа, рЃЌрЃљрЃЋрЃА рЃЎрЃљрЃарЃњрЃљрЃЊ рЃЋрЃћрЃа рЃЋрЃњрЃарЃФрЃюрЃЮрЃЉ. рЃўрЃњрЃўрЃЋрЃћ
рЃАрЃўрЃбрЃБрЃљрЃфрЃўрЃљрЃљ рЃљрЃЊрЃљрЃЏрЃўрЃљрЃюрЃћрЃЉрЃЌрЃљрЃю, рЃарЃЮрЃЏрЃџрЃћрЃЉрЃўрЃф рЃЎрЃљрЃарЃњ рЃАрЃљрЃЦрЃЏрЃћрЃћрЃЉрЃА рЃљрЃЎрЃћрЃЌрЃћрЃЉрЃћрЃю. рЃЏрЃљрЃЌ рЃўрЃфрЃўрЃљрЃю, рЃарЃЮрЃЏ рЃфрЃБрЃЊрЃљрЃЊ
рЃўрЃњрЃарЃФрЃюрЃЮрЃЉрЃћрЃю рЃЌрЃљрЃЋрЃА, рЃЌрЃБ рЃљрЃа рЃўрЃЏрЃБрЃерЃљрЃЋрЃћрЃЉрЃћрЃю, рЃљрЃЏрЃўрЃбрЃЮрЃЏ рЃўрЃАрЃўрЃюрЃў рЃАрЃљрЃЎрЃЏрЃљрЃЮрЃЊ рЃЊрЃўрЃАрЃфрЃўрЃърЃџрЃўрЃюрЃўрЃарЃћрЃЉрЃБрЃџрЃюрЃў рЃљрЃарЃўрЃљрЃю
рЃАрЃљрЃЦрЃЏрЃўрЃА рЃЊрЃљрЃгрЃДрЃћрЃЉрЃўрЃАрЃљрЃА, рЃЊрЃљ рЃерЃћрЃЏрЃЊрЃћрЃњ рЃўрЃюрЃбрЃћрЃарЃћрЃАрЃў рЃўрЃгрЃДрЃћрЃЉрЃА рЃЊрЃЮрЃЏрЃўрЃюрЃўрЃарЃћрЃЉрЃљрЃА рЃЊрЃљ рЃЊрЃўрЃАрЃфрЃўрЃърЃџрЃўрЃюрЃљ рЃљрЃдрЃљрЃа
рЃљрЃарЃўрЃА рЃАрЃљрЃГрЃўрЃарЃЮ.

рЃарЃЮрЃњрЃЮрЃа рЃцрЃўрЃЦрЃарЃЮрЃЉрЃЌ, рЃерЃћрЃЦрЃАрЃърЃўрЃарЃЏрЃљ рЃЎрЃЉрЃўрЃџрЃћрЃЉрЃўрЃА рЃГрЃарЃљрЃГрЃБрЃюрЃўрЃЌ рЃЊрЃљ рЃЊрЃўрЃЊрЃў рЃЏрЃфрЃЊрЃћрЃџрЃЮрЃЉрЃўрЃЌ рЃфрЃЊрЃўрЃџрЃЮрЃЉрЃЊрЃљ рЃЊрЃљрЃћрЃгрЃћрЃарЃљ
рЃЌрЃљрЃЋрЃўрЃАрЃў рЃЊрЃўрЃЊрЃћрЃЉрЃБрЃџрЃў рЃџрЃўрЃбрЃћрЃарЃљрЃбрЃБрЃарЃљ? рЃарЃљрЃЌрЃЦрЃЏрЃљрЃБрЃюрЃЊрЃљ рЃљрЃарЃљ. рЃўрЃА рЃўрЃдрЃћрЃЉрЃЊрЃљ рЃАрЃўрЃљрЃЏрЃЮрЃЋрЃюрЃћрЃЉрЃљрЃА. рЃљрЃЏрЃўрЃбрЃЮрЃЏ рЃљрЃарЃўрЃА
рЃўрЃА рЃљрЃАрЃћрЃЌрЃў рЃЎрЃљрЃарЃњрЃў.

рЃЌрЃБ рЃњрЃАрЃБрЃарЃЌ рЃарЃљрЃўрЃЏрЃћ рЃЎрЃљрЃарЃњрЃўрЃА рЃњрЃљрЃЎрЃћрЃЌрЃћрЃЉрЃљ, рЃњрЃћрЃАрЃљрЃГрЃўрЃарЃЮрЃћрЃЉрЃљ рЃЊрЃўрЃЊрЃў рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ, рЃўрЃюрЃбрЃћрЃарЃћрЃАрЃў
рЃарЃљрЃўрЃЏрЃћ рЃърЃћрЃарЃАрЃърЃћрЃЦрЃбрЃўрЃБрЃџрЃў рЃЌрЃћрЃЏрЃўрЃА рЃАрЃљрЃЎрЃўрЃЌрЃ«рЃерЃў. рЃљрЃўрЃюрЃерЃбрЃћрЃўрЃюрЃўрЃАрЃЌрЃЋрЃўрЃА рЃЎрЃарЃўрЃбрЃўрЃЎрЃБрЃџрЃў рЃЏрЃЮрЃЏрЃћрЃюрЃбрЃў рЃўрЃДрЃЮ,
рЃарЃЮрЃЊрЃћрЃАрЃљрЃф рЃЏрЃљрЃю рЃЏрЃљрЃЦрЃАрЃЋрЃћрЃџрЃўрЃА рЃњрЃљрЃюрЃбрЃЮрЃџрЃћрЃЉрЃћрЃЉрЃў рЃЊрЃљрЃљрЃЌрЃЋрЃљрЃџрЃўрЃћрЃарЃљ рЃЊрЃљ рЃўрЃЎрЃўрЃЌрЃ«рЃљ: рЃарЃљ рЃ»рЃљрЃюрЃЊрЃљрЃЉрЃљ рЃ«рЃЊрЃћрЃЉрЃљ рЃљрЃЦ?

рЃърЃарЃЮрЃЊрЃБрЃЦрЃбрЃўрЃБрЃџрЃў рЃЎрЃўрЃЌрЃ«рЃЋрЃўрЃА рЃърЃЮрЃЋрЃюрЃљрЃА рЃерЃћрЃўрЃФрЃџрЃћрЃЉрЃљ рЃгрЃџрЃћрЃЉрЃў рЃЊрЃљрЃАрЃГрЃўрЃарЃЊрЃћрЃА, рЃарЃљрЃЊрЃњрЃљрЃю рЃЏрЃарЃљрЃЋрЃљрЃџрЃў рЃгрЃџрЃўрЃА
рЃњрЃљрЃюрЃЏрЃљрЃЋрЃџрЃЮрЃЉрЃљрЃерЃў рЃерЃћрЃўрЃФрЃџрЃћрЃЉрЃљ рЃФрЃўрЃћрЃЉрЃљ, рЃЌрЃБ рЃарЃљрЃерЃўрЃљ рЃАрЃљрЃЦрЃЏрЃћ. рЃарЃЮрЃњрЃЮрЃарЃф рЃБрЃЎрЃўрЃЊрЃБрЃарЃћрЃАрЃў рЃЏрЃљрЃњрЃљрЃџрЃўрЃЌрЃў, рЃЏрЃЮрЃЊрЃўрЃЌ
рЃњрЃљрЃюрЃЋрЃўрЃ«рЃўрЃџрЃЮрЃЌ рЃЏрЃљрЃЌрЃћрЃЏрЃљрЃЌрЃўрЃЎрЃљ. рЃљрЃЊрЃљрЃЏрЃўрЃљрЃюрЃћрЃЉрЃўрЃА рЃБрЃЏрЃћрЃбрЃћрЃАрЃЮрЃЉрЃљ рЃцрЃўрЃЦрЃарЃЮрЃЉрЃА, рЃарЃЮрЃЏ рЃЏрЃљрЃЌрЃћрЃЏрЃљрЃбрЃўрЃЎрЃљ рЃАрЃФрЃБрЃџрЃЌ,
рЃЏрЃљрЃњрЃарЃљрЃЏ рЃЏрЃЮрЃАрЃљрЃгрЃДрЃћрЃюрЃў рЃАрЃљрЃЦрЃЏрЃћрЃћрЃЉрЃў, рЃарЃљрЃАрЃљрЃф рЃАрЃЎрЃЮрЃџрЃљрЃерЃў рЃљрЃЎрЃћрЃЌрЃћрЃЉ РђюрЃЏрЃљрЃЌрЃћрЃЏрЃљрЃЌрЃўрЃЎрЃўрЃАРђЮ рЃАрЃљрЃ«рЃћрЃџрЃўрЃЌ, рЃАрЃБрЃџрЃљрЃф
рЃљрЃа рЃ░рЃњрЃљрЃЋрЃА рЃўрЃЏрЃљрЃА, рЃарЃљрЃАрЃљрЃф рЃюрЃљрЃЏрЃЊрЃЋрЃўрЃџрЃў рЃЏрЃљрЃЌрЃћрЃЏрЃљрЃбрЃўрЃЎрЃЮрЃАрЃћрЃЉрЃў рЃљрЃЎрЃћрЃЌрЃћрЃЉрЃћрЃю.

рЃЊрЃўрЃЊрЃЏрЃљ рЃЏрЃљрЃЌрЃћрЃЏрЃљрЃбрЃўрЃЎрЃЮрЃАрЃў рЃњ.рЃњ. рЃ░рЃљрЃарЃЊрЃўрЃЏ рЃЌрЃЦрЃЋрЃљ, рЃарЃЮрЃЏ рЃЏрЃљрЃАрЃљрЃф рЃљрЃа рЃБрЃДрЃЋрЃљрЃарЃЊрЃљ рЃЏрЃљрЃЌрЃћрЃЏрЃљрЃбрЃўрЃЎрЃљ рЃАрЃЎрЃЮрЃџрЃљрЃерЃў.
рЃЏрЃљрЃю рЃўрЃА рЃЏрЃ«рЃЮрЃџрЃЮрЃЊ рЃўрЃЏрЃўрЃбрЃЮрЃЏ рЃљрЃўрЃарЃЕрЃўрЃљ, рЃарЃЮрЃЏ рЃАрЃ«рЃЋрЃљ рЃЏрЃЮрЃАрЃгрЃљрЃЋрЃџрЃћрЃћрЃЉрЃЌрЃљрЃю рЃерЃћрЃЊрЃљрЃарЃћрЃЉрЃўрЃЌ рЃЏрЃљрЃА рЃўрЃА рЃБрЃЎрЃћрЃЌрЃћрЃАрЃљрЃЊ
рЃњрЃљрЃЏрЃЮрЃќрЃЊрЃўрЃЮрЃЊрЃљ. рЃЏрЃ«рЃЮрЃџрЃЮрЃЊ рЃЏрЃЮрЃњрЃЋрЃўрЃљрЃюрЃћрЃЉрЃўрЃЌ рЃЏрЃљрЃю рЃљрЃдрЃЏрЃЮрЃљрЃЕрЃўрЃюрЃљ, рЃарЃЮрЃЏ рЃЏрЃљрЃЌрЃћрЃЏрЃљрЃбрЃўрЃЎрЃљ рЃАрЃљрЃўрЃюрЃбрЃћрЃарЃћрЃАрЃЮ рЃўрЃДрЃЮ -
рЃЏрЃ«рЃЮрЃџрЃЮрЃЊ рЃљрЃЏрЃўрЃА рЃерЃћрЃЏрЃЊрЃћрЃњ рЃЏрЃљрЃю рЃЊрЃљрЃўрЃгрЃДрЃЮ рЃЎрЃўрЃЌрЃ«рЃЋрЃћрЃЉрЃўрЃА рЃЊрЃљрЃАрЃЏрЃљ, рЃюрЃљрЃфрЃЋрЃџрЃљрЃЊ рЃЏрЃљрЃЌрЃќрЃћ рЃБрЃЉрЃарЃљрЃџрЃЮрЃЊ рЃАрЃгрЃЮрЃарЃў
рЃърЃљрЃАрЃБрЃ«рЃўрЃА рЃњрЃљрЃфрЃћрЃЏрЃўрЃАрЃљ.

рЃарЃЮрЃЊрЃћрЃАрЃљрЃф рЃЕрЃћрЃЏрЃў рЃЏрЃћрЃњрЃЮрЃЉрЃљрЃарЃў рЃгрЃБрЃгрЃБрЃюрЃћрЃЉрЃЊрЃљ, рЃарЃЮрЃЏ рЃЏрЃљрЃА рЃБрЃюрЃЊрЃљ рЃЊрЃљрЃћрЃгрЃћрЃарЃљ рЃЊрЃљрЃЋрЃљрЃџрЃћрЃЉрЃљ рЃАрЃЎрЃЮрЃџрЃўрЃАрЃЌрЃЋрЃўрЃА,
рЃЊрЃћрЃЊрЃљрЃЏрЃўрЃАрЃў рЃћрЃБрЃЉрЃюрЃћрЃЉрЃЮрЃЊрЃљ: рЃўрЃърЃЮрЃЋрЃћ рЃњрЃќрЃљ, рЃарЃЮрЃЏ рЃАрЃљрЃўрЃюрЃбрЃћрЃарЃћрЃАрЃЮрЃЊ рЃњрЃљрЃљрЃЎрЃћрЃЌрЃЮ рЃўрЃА, рЃарЃўрЃАрЃў рЃњрЃљрЃЎрЃћрЃЌрЃћрЃЉрЃљрЃф
рЃњрЃГрЃўрЃарЃЊрЃћрЃЉрЃљ: рЃўрЃърЃЮрЃЋрЃћ рЃЎрЃўрЃЌрЃ«рЃЋрЃљ, рЃарЃЮрЃЏрЃћрЃџрЃўрЃф рЃАрЃљрЃЏрЃДрЃљрЃарЃЮрЃА рЃњрЃљрЃ«рЃЊрЃўрЃА рЃАрЃљрЃўрЃюрЃбрЃћрЃарЃћрЃАрЃЮрЃА. рЃљрЃЊрЃљрЃЏрЃўрЃљрЃюрЃћрЃЉрЃў,
рЃарЃЮрЃЏрЃџрЃћрЃЉрЃўрЃф рЃЊрЃўрЃЊ рЃАрЃљрЃЦрЃЏрЃћрЃћрЃЉрЃА рЃљрЃЎрЃћрЃЌрЃћрЃЉрЃћрЃю, рЃўрЃњрЃўрЃЋрЃћ рЃАрЃљрЃЏрЃДрЃљрЃарЃЮрЃА рЃБрЃДрЃБрЃарЃћрЃЉрЃћрЃю, рЃарЃЮрЃњрЃЮрЃарЃф рЃДрЃЋрЃћрЃџрЃљ
рЃЊрЃљрЃюрЃљрЃарЃЕрЃћрЃюрЃў, рЃЏрЃ«рЃЮрЃџрЃЮрЃЊ рЃўрЃАрЃўрЃюрЃў рЃљрЃЏрЃЕрЃюрЃћрЃЋрЃћрЃю рЃБрЃфрЃюрЃљрЃБрЃа рЃЊрЃћрЃбрЃљрЃџрЃА, рЃарЃЮрЃЏрЃћрЃџрЃўрЃф рЃФрЃљрЃџрЃќрЃћ рЃўрЃЊрЃБрЃЏрЃљрЃџрЃўрЃљ.

рЃЊрЃљ рЃћрЃА рЃљрЃарЃљрЃљ рЃЏрЃ«рЃЮрЃџрЃЮрЃЊ рЃўрЃюрЃбрЃћрЃџрЃћрЃЎрЃбрЃБрЃљрЃарЃБрЃџ рЃАрЃљрЃЎрЃўрЃЌрЃ«рЃћрЃЉрЃерЃў. рЃ░рЃћрЃюрЃарЃў рЃцрЃЮрЃарЃЊрЃўрЃА рЃЊрЃўрЃЊрЃў рЃЎрЃўрЃЌрЃ«рЃЋрЃљ рЃўрЃДрЃЮ:
рЃарЃљрЃбрЃЮрЃЏ рЃБрЃюрЃЊрЃљ рЃўрЃДрЃЮрЃА рЃЏрЃљрЃюрЃЦрЃљрЃюрЃљ рЃцрЃБрЃцрЃБрЃюрЃћрЃЉрЃљ? рЃарЃљ рЃЏрЃЮрЃ«рЃЊрЃћрЃЉрЃЮрЃЊрЃљ, рЃЌрЃБ рЃўрЃА рЃАрЃљрЃЏрЃЮрЃЏрЃ«рЃЏрЃљрЃарЃћрЃЉрЃџрЃЮ рЃАрЃљрЃЦрЃЮрЃюрЃџрЃљрЃЊ
рЃўрЃЦрЃфрЃћрЃЮрЃЊрЃљ? рЃцрЃарЃљрЃюрЃф рЃЉрЃћрЃЎрЃћрЃюрЃЉрЃљрЃБрЃћрЃарЃўрЃА рЃЎрЃўрЃЌрЃ«рЃЋрЃўрЃА рЃљрЃарЃАрЃў рЃўрЃДрЃЮ: рЃарЃљрЃбрЃЮрЃЏ рЃБрЃюрЃЊрЃљ рЃўрЃЊрЃњрЃћрЃА рЃДрЃЋрЃћрЃџрЃљ рЃЌрЃљрЃЋрЃўрЃА
рЃърЃЮрЃќрЃўрЃфрЃўрЃљрЃќрЃћ? рЃарЃљрЃбрЃЮрЃЏ рЃљрЃа рЃерЃћрЃБрЃФрЃџрЃўрЃљрЃЌ рЃЏрЃфрЃЋрЃћрЃџрЃћрЃЉрЃАрЃљрЃф рЃњрЃЮрЃџрЃћрЃЉрЃўрЃА рЃњрЃљрЃбрЃљрЃюрЃљ?

### рЃљрЃ«рЃџрЃљ

рЃЌрЃБ рЃЊрЃўрЃЊ рЃЎрЃўрЃЌрЃ«рЃЋрЃўрЃА рЃцрЃЮрЃарЃЏрЃБрЃџрЃўрЃарЃћрЃЉрЃљрЃА рЃгрЃџрЃћрЃЉрЃў рЃћрЃАрЃљрЃГрЃўрЃарЃЮрЃћрЃЉрЃљ, рЃарЃљ рЃБрЃюрЃЊрЃљ рЃњрЃљрЃљрЃЎрЃћрЃЌрЃЮ рЃљрЃ«рЃџрЃљ, рЃарЃЮрЃЊрЃћрЃАрЃљрЃф
рЃЌрЃћрЃЦрЃЋрЃАрЃЏрЃћрЃбрЃў рЃгрЃџрЃўрЃА рЃ«рЃљрЃа? рЃўрЃЏрЃБрЃерЃљрЃЋрЃћрЃЌ рЃљрЃАрЃћрЃЌрЃў рЃЎрЃўрЃЌрЃ«рЃЋрЃўрЃА рЃЏрЃЮрЃАрЃљрЃФрЃўрЃћрЃЉрЃџрЃљрЃЊ. рЃЊрЃўрЃЊрЃў рЃЎрЃўрЃЌрЃ«рЃЋрЃћрЃЉрЃў
рЃЏрЃЮрЃБрЃџрЃЮрЃЊрЃюрЃћрЃџрЃљрЃЊ рЃљрЃа рЃЕрЃюрЃЊрЃћрЃЉрЃўрЃљрЃю. рЃўрЃАрЃўрЃюрЃў рЃЌрЃљрЃюрЃЊрЃљрЃЌрЃљрЃю рЃџрЃљрЃњрЃЊрЃћрЃЉрЃўрЃљрЃю рЃЌрЃљрЃЋрЃерЃў. рЃњрЃљрЃЏрЃЮрЃфрЃЊрЃўрЃџрЃћрЃЉрЃљ рЃћрЃ«рЃЏрЃљрЃарЃћрЃЉрЃљ
рЃљрЃЏ рЃърЃарЃЮрЃфрЃћрЃА. рЃЊрЃўрЃЊрЃў рЃЎрЃўрЃЌрЃ«рЃЋрЃћрЃЉрЃўрЃА рЃърЃЮрЃЋрЃюрЃўрЃА рЃњрЃќрЃљ рЃљрЃа рЃљрЃарЃўрЃА рЃЏрЃљрЃЌрЃў рЃФрЃўрЃћрЃЉрЃљ. рЃћрЃАрЃћрЃўрЃњрЃў, рЃўрЃЏрЃўрЃАрЃљрЃЌрЃЋрЃўрЃА рЃарЃЮрЃЏ
рЃЊрЃўрЃЊрЃў рЃЎрЃўрЃЌрЃ«рЃЋрЃљ рЃўрЃърЃЮрЃЋрЃЮ, рЃљрЃа рЃњрЃГрЃўрЃарЃЊрЃћрЃЉрЃљрЃЌ рЃЏрЃўрЃАрЃў рЃФрЃћрЃЉрЃюрЃљ -- рЃљрЃа рЃБрЃюрЃЊрЃљ рЃўрЃ«рЃћрЃбрЃўрЃљрЃџрЃЮрЃЌ рЃцрЃўрЃЦрЃарЃћрЃЉрЃерЃў, рЃЌрЃБ
рЃарЃљ рЃЊрЃўрЃЊрЃў рЃљрЃдрЃЏрЃЮрЃЕрЃћрЃюрЃљ рЃБрЃюрЃЊрЃљ рЃЏрЃЮрЃЋрЃљрЃ«рЃЊрЃўрЃюрЃЮ? рЃЌрЃЦрЃЋрЃћрЃю рЃљрЃа рЃерЃћрЃњрЃўрЃФрЃџрЃўрЃљрЃЌ рЃљрЃЏ рЃЎрЃўрЃЌрЃ«рЃЋрЃљрЃќрЃћ рЃърЃљрЃАрЃБрЃ«рЃўрЃА
рЃњрЃљрЃфрЃћрЃЏрЃљ; рЃарЃЮрЃЏ рЃерЃћрЃњрЃћрЃФрЃџрЃЮрЃЌ, рЃБрЃЎрЃЋрЃћ рЃњрЃљрЃљрЃЎрЃћрЃЌрЃћрЃЉрЃЊрЃўрЃЌ рЃљрЃЏ рЃљрЃдрЃЏрЃЮрЃЕрЃћрЃюрЃљрЃА.

рЃњрЃќрЃљ, рЃарЃЮрЃЏ рЃЊрЃўрЃЊрЃў рЃўрЃЊрЃћрЃљ рЃњрЃљрЃњрЃўрЃЕрЃюрЃЊрЃћрЃА рЃЌрЃљрЃЋрЃерЃў, рЃљрЃарЃўрЃА рЃљрЃарЃљ рЃюрЃљрЃЊрЃўрЃарЃЮрЃЉрЃљ рЃЊрЃўрЃЊ рЃўрЃЊрЃћрЃћрЃЉрЃќрЃћ, рЃљрЃарЃљрЃЏрЃћрЃЊ рЃЊрЃўрЃЊрЃў
рЃЊрЃарЃЮрЃА рЃЊрЃљрЃЌрЃЏрЃЮрЃЉрЃљ рЃЌрЃЦрЃЋрЃћрЃюрЃЌрЃЋрЃўрЃА рЃАрЃљрЃўрЃюрЃбрЃћрЃарЃћрЃАрЃЮ рЃАрЃљрЃЦрЃЏрЃўрЃАрЃљрЃЊрЃЏрЃў рЃЊрЃљ рЃљрЃЏ рЃърЃарЃЮрЃфрЃћрЃАрЃерЃў рЃњрЃЮрЃюрЃћрЃЉрЃљ рЃАрЃљрЃЎрЃЏрЃљрЃарЃўрЃАрЃљрЃЊ
рЃњрЃљрЃ«рЃАрЃћрЃюрЃўрЃЌ, рЃарЃЮрЃЏ рЃЊрЃўрЃЊрЃЏрЃљ рЃўрЃЊрЃћрЃљрЃЏ рЃерЃћрЃФрЃџрЃЮрЃА рЃЌрЃЦрЃЋрЃћрЃюрЃў рЃњрЃљрЃбрЃљрЃфрЃћрЃЉрЃљ. рЃљрЃўрЃюрЃерЃбрЃљрЃўрЃюрЃЏрЃљ, рЃцрЃЮрЃарЃЊрЃЏрЃљ,
рЃЉрЃћрЃЎрЃћрЃюрЃЉрЃљрЃБрЃћрЃарЃЏрЃљ - рЃДрЃЋрЃћрЃџрЃљрЃЏ рЃњрЃљрЃЏрЃЮрЃўрЃДрЃћрЃюрЃљ рЃћрЃА рЃарЃћрЃфрЃћрЃърЃбрЃў. рЃЏрЃљрЃЌ рЃДрЃЋрЃћрЃџрЃљрЃЏ рЃўрЃфрЃЮрЃЊрЃљ рЃЌрЃљрЃЋрЃўрЃАрЃў рЃАрЃљрЃЏрЃБрЃерЃљрЃЮ,
рЃарЃЮрЃњрЃЮрЃарЃф рЃърЃўрЃљрЃюрЃўрЃАрЃбрЃЏрЃљ рЃўрЃфрЃўрЃА рЃЎрЃџрЃљрЃЋрЃўрЃљрЃбрЃБрЃарЃљ. рЃљрЃЏрЃўрЃбрЃЮрЃЏ, рЃарЃЮрЃЊрЃћрЃАрЃљрЃф рЃЏрЃљрЃЌ рЃћрЃЕрЃЋрЃћрЃюрЃћрЃЉрЃЮрЃЊрЃљрЃЌ, рЃарЃЮрЃЏ рЃарЃљрЃдрЃљрЃфрЃљ
рЃљрЃарЃљрЃАрЃгрЃЮрЃарЃў рЃўрЃДрЃЮ, рЃЏрЃљрЃЌ рЃАрЃљрЃЎрЃЏрЃљрЃарЃўрЃАрЃў рЃЌрЃљрЃЋрЃЊрЃљрЃ»рЃћрЃарЃћрЃЉрЃБрЃџрЃЮрЃЉрЃљ рЃ░рЃЦрЃЮрЃюрЃЊрЃљрЃЌ рЃљрЃЏрЃўрЃА рЃљрЃдрЃўрЃљрЃарЃћрЃЉрЃўрЃАрЃљрЃЌрЃЋрЃўрЃА.

рЃарЃЮрЃњрЃЮрЃа рЃЊрЃљрЃЋрЃљрЃЉрЃљрЃюрЃЊрЃЮрЃЌ рЃЊрЃарЃЮ рЃЊрЃљ рЃарЃљрЃерЃў? рЃБрЃЉрЃарЃљрЃџрЃЮрЃЊ рЃљрЃўрЃарЃЕрЃўрЃћрЃЌ рЃўрЃАрЃћрЃЌрЃў рЃърЃарЃЮрЃћрЃЦрЃбрЃў, рЃарЃЮрЃЏрЃћрЃџрЃўрЃф рЃЌрЃЦрЃЋрЃћрЃюрЃЌрЃЋрЃўрЃА
рЃАрЃљрЃўрЃюрЃбрЃћрЃарЃћрЃАрЃЮрЃљ: рЃўрЃЏрЃўрЃАрЃљрЃЌрЃЋрЃўрЃА рЃарЃЮрЃЏ рЃЏрЃљрЃАрЃљрЃџрЃљрЃА рЃЊрЃљрЃћрЃБрЃцрЃџрЃЮ, рЃњрЃљрЃљрЃЎрЃћрЃЌрЃЮ рЃарЃљрЃўрЃЏрЃћ, рЃљрЃю рЃБрЃърЃљрЃАрЃБрЃ«рЃЮ рЃарЃљрЃЏрЃћ
рЃЎрЃўрЃЌрЃ«рЃЋрЃљрЃА. рЃерЃћрЃљрЃарЃЕрЃўрЃћрЃЌ рЃърЃарЃЮрЃћрЃЦрЃбрЃў, рЃарЃЮрЃЏрЃћрЃџрЃўрЃА рЃерЃћрЃАрЃарЃБрЃџрЃћрЃЉрЃљрЃА рЃЌрЃЋрЃћрЃќрЃћ рЃюрЃљрЃЎрЃџрЃћрЃЉрЃў рЃЊрЃарЃЮ рЃЊрЃљрЃАрЃГрЃўрЃарЃЊрЃћрЃЉрЃљ рЃЊрЃљ
рЃћрЃА рЃўрЃДрЃЮрЃА рЃўрЃА, рЃарЃўрЃАрЃў рЃЊрЃљрЃАрЃарЃБрЃџрЃћрЃЉрЃўрЃА рЃАрЃљрЃерЃБрЃљрЃџрЃћрЃЉрЃљ рЃњрЃљрЃЦрЃЋрЃЌ. рЃњрЃљрЃљрЃЎрЃћрЃЌрЃћ рЃарЃљрЃўрЃЏрЃћ рЃўрЃАрЃћрЃЌрЃў рЃарЃЌрЃБрЃџрЃў, рЃарЃЮрЃЏ
рЃЊрЃљрЃњрЃФрЃљрЃЉрЃЮрЃА, рЃЏрЃљрЃњрЃарЃљрЃЏ рЃЏрЃ«рЃЮрЃџрЃЮрЃЊ рЃЏрЃАрЃБрЃЉрЃБрЃЦрЃљрЃЊ, рЃњрЃљрЃюрЃАрЃљрЃЎрЃБрЃЌрЃарЃћрЃЉрЃўрЃЌ рЃЊрЃљрЃАрЃљрЃгрЃДрЃўрЃАрЃўрЃАрЃЌрЃЋрЃўрЃА. рЃЌрЃБ рЃЌрЃЦрЃЋрЃћрЃю
рЃўрЃарЃЕрЃћрЃЋрЃЌ рЃЮрЃа рЃърЃарЃЮрЃћрЃЦрЃбрЃА рЃерЃЮрЃарЃўрЃА, рЃљрЃўрЃарЃЕрЃўрЃћрЃЌ рЃўрЃА, рЃарЃљрЃф рЃБрЃцрЃарЃЮ рЃАрЃљрЃўрЃюрЃбрЃћрЃарЃћрЃАрЃЮрЃЊ рЃњрЃћрЃЕрЃЋрЃћрЃюрЃћрЃЉрЃљ. рЃЌрЃБ рЃћрЃарЃЌрЃў
рЃърЃарЃЮрЃћрЃЦрЃбрЃў рЃЕрЃљрЃЋрЃљрЃарЃЊрЃћрЃЉрЃљ, рЃЊрЃљрЃўрЃгрЃДрЃћрЃЌ рЃЏрЃћрЃЮрЃарЃћ. рЃњрЃљрЃўрЃЏрЃћрЃЮрЃарЃћрЃЌ рЃАрЃљрЃюрЃљрЃЏ, рЃерЃўрЃЊрЃљ рЃгрЃЋрЃўрЃА рЃФрЃарЃљрЃЋрЃўрЃА рЃЏрЃАрЃњрЃљрЃЋрЃАрЃљрЃЊ
рЃърЃарЃЮрЃфрЃћрЃАрЃў рЃљрЃа рЃњрЃљрЃ«рЃЊрЃћрЃЉрЃљ рЃЌрЃЋрЃўрЃЌрЃЏрЃљрЃарЃЌрЃЋрЃљрЃЊрЃў рЃЊрЃљ рЃЌрЃўрЃЌрЃЮрЃћрЃБрЃџрЃў рЃърЃарЃЮрЃћрЃЦрЃбрЃў рЃљрЃа рЃЊрЃљрЃўрЃгрЃДрЃћрЃЉрЃА рЃерЃћрЃЏрЃЊрЃћрЃњрЃў
рЃърЃарЃЮрЃћрЃЦрЃбрЃўрЃА рЃгрЃљрЃарЃЏрЃЮрЃћрЃЉрЃљрЃА. (рЃљрЃЏрЃљрЃА рЃерЃћрЃўрЃФрЃџрЃћрЃЉрЃљ рЃгрЃџрЃћрЃЉрЃў рЃЊрЃљрЃАрЃГрЃўрЃарЃЊрЃћрЃА).

рЃерЃћрЃўрЃФрЃџрЃћрЃЉрЃљ рЃњрЃЮрЃюрЃўрЃЋрЃарЃБрЃџрЃў рЃљрЃдрЃЏрЃЮрЃЕрЃюрЃЊрЃћрЃА, рЃарЃЮрЃЏ рЃљрЃа рЃњрЃљрЃљрЃЎрЃћрЃЌрЃЮ рЃърЃарЃЮрЃћрЃЦрЃбрЃў РђюрЃАрЃЎрЃЮрЃџрЃўрЃАрЃљрЃЌрЃЋрЃўрЃАРђЮ рЃЌрЃБ рЃўрЃА
рЃњрЃќрЃдрЃБрЃЊрЃљрЃЋрЃЌ рЃљрЃю рЃАрЃљрЃЏрЃБрЃерЃљрЃЮрЃА рЃљрЃЏрЃАрЃњрЃљрЃЋрЃАрЃћрЃЉрЃА. рЃЕрЃљрЃарЃЌрЃћ рЃерЃћрЃюрЃў рЃЏрЃћрЃњрЃЮрЃЉрЃарЃћрЃЉрЃў, рЃЌрЃБ рЃњрЃўрЃюрЃЊрЃљ, рЃЏрЃљрЃњрЃарЃљрЃЏ рЃљрЃарЃф
рЃўрЃАрЃћ рЃЉрЃћрЃЋрЃарЃў рЃЊрЃљ рЃЏрЃ«рЃЮрЃџрЃЮрЃЊ рЃўрЃЏ рЃерЃћрЃЏрЃЌрЃ«рЃЋрЃћрЃЋрЃљрЃерЃў, рЃЌрЃБ рЃўрЃАрЃўрЃюрЃў рЃљрЃа рЃљрЃарЃўрЃљрЃю рЃБрЃърЃљрЃАрЃБрЃ«рЃўрЃАрЃњрЃћрЃЉрЃџрЃЮрЃћрЃЉрЃў.
рЃЏрЃћрЃњрЃЮрЃЉрЃарЃћрЃЉрЃў рЃњрЃљрЃФрЃџрЃћрЃЋрЃћрЃю рЃЏрЃЮрЃарЃљрЃџрЃБрЃа рЃЏрЃ«рЃљрЃарЃЊрЃљрЃГрЃћрЃарЃљрЃА (рЃфрЃЮрЃбрЃљ рЃЎрЃЮрЃЏрЃърЃљрЃюрЃўрЃљ рЃўрЃ«рЃАрЃюрЃћрЃЉрЃљ рЃћрЃарЃЌрЃў рЃљрЃЊрЃљрЃЏрЃўрЃљрЃюрЃўрЃА
рЃЏрЃўрЃћрЃа), рЃЏрЃљрЃњрЃарЃљрЃЏ рЃАрЃљрЃўрЃЊрЃБрЃЏрЃџрЃЮрЃћрЃЉрЃљрЃА рЃљрЃЦрЃЋрЃА рЃЌрЃљрЃЋрЃўрЃАрЃў рЃБрЃърЃўрЃарЃљрЃбрЃћрЃАрЃЮрЃЉрЃљ. рЃљрЃарЃўрЃА рЃарЃљрЃдрЃљрЃф рЃАрЃљрЃАрЃўрЃљрЃЏрЃЮрЃЋрЃюрЃЮ
рЃАрЃљрЃўрЃЊрЃБрЃЏрЃџрЃЮ рЃърЃарЃЮрЃћрЃЦрЃбрЃерЃў. рЃњрЃљрЃарЃЊрЃљ рЃљрЃЏрЃўрЃАрЃљ, рЃЌрЃЦрЃЋрЃћрЃю рЃБрЃцрЃарЃЮ рЃЏрЃћрЃбрЃў рЃарЃўрЃАрЃЎрЃўрЃА рЃњрЃљрЃгрЃћрЃЋрЃљ рЃерЃћрЃњрЃўрЃФрЃџрЃўрЃљрЃЌ,
рЃарЃљрЃЊрЃњрЃљрЃю рЃЋрЃћрЃарЃљрЃЋрЃўрЃю рЃњрЃљрЃўрЃњрЃћрЃЉрЃА, рЃЌрЃБ рЃърЃарЃЮрЃћрЃЦрЃбрЃў рЃЕрЃљрЃЋрЃљрЃарЃЊрЃћрЃЉрЃљ.

рЃљрЃа рЃўрЃюрЃћрЃарЃЋрЃўрЃБрЃџрЃЮрЃЌ, рЃЌрЃБ рЃњрЃћрЃЕрЃЋрЃћрЃюрЃћрЃЉрЃљрЃЌ, рЃарЃЮрЃЏ рЃърЃарЃЮрЃћрЃЦрЃбрЃЏрЃљ рЃњрЃљрЃЊрЃљрЃБрЃ«рЃЋрЃўрЃљ рЃўрЃЏ рЃњрЃќрЃўрЃЊрЃљрЃю, рЃарЃЮрЃЏрЃћрЃџрЃќрЃћрЃф рЃБрЃюрЃЊрЃљ
рЃДрЃЮрЃцрЃўрЃџрЃўрЃДрЃљрЃЋрЃўрЃЌ. рЃњрЃќрЃљ рЃерЃћрЃўрЃФрЃџрЃћрЃЉрЃљ рЃўрЃЏрЃљрЃќрЃћ рЃЏрЃћрЃбрЃљрЃЊ рЃњрЃљрЃњрЃарЃФрЃћрЃџрЃЊрЃћрЃА рЃЋрЃўрЃЊрЃарЃћ рЃЋрЃљрЃарЃљрЃБрЃЊрЃЮрЃЉрЃЊрЃўрЃЌ. рЃљрЃЏрЃўрЃбрЃЮрЃЏ
рЃЏрЃўрЃћрЃфрЃўрЃЌ рЃАрЃљрЃерЃБрЃљрЃџрЃћрЃЉрЃљ рЃњрЃљрЃўрЃќрЃљрЃарЃЊрЃЮрЃА рЃњрЃќрЃљ рЃърЃарЃЮрЃћрЃЦрЃбрЃўрЃЊрЃљрЃю рЃњрЃљрЃЏрЃЮрЃЏрЃЊрЃўрЃюрЃљрЃарЃћ. рЃљрЃЏрЃљрЃерЃў рЃДрЃЋрЃћрЃџрЃљрЃќрЃћ
рЃЏрЃюрЃўрЃерЃЋрЃћрЃюрЃЮрЃџрЃЋрЃљрЃюрЃў рЃљрЃарЃўрЃА рЃўрЃА рЃарЃЮрЃЏ рЃўрЃДрЃЮ рЃљрЃЏ рЃърЃарЃЮрЃфрЃћрЃАрЃўрЃЌ рЃљрЃдрЃЉрЃарЃЌрЃЮрЃЋрЃљрЃюрЃћрЃЉрЃБрЃџрЃў,, рЃўрЃЏрЃўрЃбрЃЮрЃЏ рЃарЃљрЃЏ рЃљрЃЏ рЃЊрЃарЃЮрЃА
рЃАрЃгрЃљрЃЋрЃџрЃЮрЃЉ рЃЎрЃћрЃЌрЃћрЃЉрЃўрЃЌ.

рЃюрЃБ рЃБрЃњрЃБрЃџрЃћрЃЉрЃћрЃџрЃДрЃЮрЃц рЃБрЃдрЃўрЃарЃАрЃЮ рЃЏрЃЮрЃбрЃўрЃЋрЃћрЃЉрЃА. рЃћрЃарЃЌ-рЃћрЃарЃЌрЃў рЃДрЃЋрЃћрЃџрЃљрЃќрЃћ рЃФрЃџрЃўрЃћрЃарЃў рЃЏрЃЮрЃбрЃўрЃЋрЃў рЃљрЃарЃўрЃА рЃАрЃБрЃарЃЋрЃўрЃџрЃў,
рЃарЃЮрЃЏ рЃўрЃДрЃЮ рЃАрЃ«рЃЋрЃљ рЃљрЃЊрЃљрЃЏрЃўрЃљрЃюрЃћрЃЉрЃќрЃћ рЃБрЃЎрЃћрЃЌрЃћрЃАрЃў рЃарЃљрЃдрЃљрЃфрЃљрЃерЃў. рЃ░рЃљрЃарЃЊрЃўрЃЏ рЃЌрЃЦрЃЋрЃљ, рЃарЃЮрЃЏ рЃќрЃБрЃАрЃбрЃљрЃЊ рЃљрЃЏрЃљрЃю рЃЏрЃўрЃАрЃфрЃљ
рЃЏрЃљрЃА рЃАрЃљрЃгрЃДрЃўрЃАрЃў рЃЉрЃўрЃФрЃњрЃў, рЃЊрЃљ рЃЋрЃцрЃўрЃЦрЃарЃЮрЃЉ, рЃарЃЮрЃЏ рЃЏрЃљрЃАрЃерЃў рЃћрЃарЃЌрЃљрЃЊрЃћрЃарЃЌрЃў рЃБрЃЕрЃЋрЃћрЃБрЃџрЃЮ рЃўрЃА рЃљрЃарЃўрЃА, рЃарЃЮрЃЏ рЃЏрЃљрЃю рЃћрЃА
рЃљрЃдрЃўрЃљрЃарЃљ. рЃЏрЃћрЃЮрЃарЃћ рЃФрЃџрЃўрЃћрЃарЃў рЃЏрЃЮрЃбрЃўрЃЋрЃў рЃљрЃарЃўрЃА рЃАрЃБрЃарЃЋрЃўрЃџрЃў рЃЎрЃћрЃЌрЃћрЃЉрЃўрЃА, рЃљрЃю рЃфрЃЮрЃЊрЃюрЃўрЃА рЃўрЃАрЃћрЃЌрЃў рЃарЃљрЃЏрЃўрЃА, рЃарЃљрЃф,
рЃерЃћрЃю рЃЌрЃўрЃЌрЃЦрЃЮрЃА рЃљрЃа рЃБрЃюрЃЊрЃљ рЃўрЃфрЃЮрЃЊрЃћ. рЃЏрЃљрЃАрЃЌрЃљрЃю рЃЏрЃЮрЃюрЃљрЃЌрЃћрЃАрЃљрЃЋрЃЮ рЃАрЃБрЃарЃЋрЃўрЃџрЃў рЃљрЃарЃўрЃА рЃарЃљрЃўрЃЏрЃћ рЃАрЃўрЃЏрЃљрЃЏрЃљрЃфрЃўрЃА
рЃњрЃљрЃЎрЃћрЃЌрЃћрЃЉрЃљ. рЃўрЃњрЃБрЃџрЃўрЃАрЃ«рЃЏрЃћрЃЉрЃљ, рЃарЃЮрЃЏ рЃЌрЃћрЃЦрЃЋрЃАрЃЏрЃћрЃбрЃў рЃгрЃџрЃўрЃА рЃЉрЃљрЃЋрЃерЃЋрЃћрЃЉрЃў рЃљрЃа рЃБрЃюрЃЊрЃљ рЃгрЃћрЃарЃЊрЃюрЃћрЃю рЃарЃЮрЃЏрЃљрЃюрЃћрЃЉрЃА.
рЃљрЃЏрЃўрЃбрЃЮрЃЏ рЃЌрЃБ рЃЌрЃЦрЃЋрЃћрЃю рЃерЃћрЃћрЃфрЃЊрЃћрЃЉрЃўрЃЌ, рЃарЃљрЃАрЃљрЃф рЃљрЃа рЃБрЃюрЃЊрЃљ рЃЏрЃўрЃљрЃдрЃгрЃўрЃЮрЃЌ, рЃерЃћрЃцрЃљрЃАрЃћрЃЉрЃўрЃА рЃЊрЃљрЃЊрЃћрЃЉрЃўрЃЌрЃў рЃЏрЃ«рЃљрЃарЃћрЃА
рЃљрЃдрЃЏрЃЮрЃЕрЃюрЃЊрЃћрЃЉрЃљ; рЃЌрЃБ рЃАрЃарЃБрЃџрЃљрЃЊ рЃЕрЃљрЃЋрЃљрЃарЃЊрЃћрЃЉрЃўрЃЌ, рЃћрЃА рЃЏрЃљрЃўрЃюрЃф рЃљрЃа рЃўрЃЦрЃюрЃћрЃЉрЃљ рЃЏрЃЮрЃџрЃЮрЃЊрЃўрЃюрЃќрЃћ рЃБрЃљрЃарЃћрЃАрЃў. [8]

рЃБрЃцрЃарЃЌрЃ«рЃўрЃџрЃЊрЃўрЃЌ рЃфрЃБрЃЊ рЃЏрЃЮрЃЊрЃћрЃџрЃћрЃЉрЃА. рЃњрЃљрЃюрЃАрЃљрЃЎрЃБрЃЌрЃарЃћрЃЉрЃўрЃЌ рЃЏрЃљрЃерЃўрЃю, рЃЌрЃБ рЃўрЃАрЃўрЃюрЃў рЃАрЃўрЃќрЃљрЃарЃЏрЃљрЃфрЃћрЃА рЃљрЃЏрЃљрЃарЃЌрЃџрЃћрЃЉрЃћрЃю.
рЃарЃЮрЃЊрЃћрЃАрЃљрЃф рЃЋрЃАрЃгрЃљрЃЋрЃџрЃЮрЃЉрЃЊрЃў рЃАрЃЎрЃЮрЃџрЃљрЃАрЃў рЃЋрЃгрЃћрЃарЃЊрЃў рЃЏрЃЮрЃЎрЃџрЃћ "рЃћрЃњрЃќрЃўрЃАрЃбрЃћрЃюрЃфрЃўрЃљрЃџрЃўрЃАрЃбрЃБрЃа" рЃЏрЃЮрЃЌрЃ«рЃарЃЮрЃЉрЃћрЃЉрЃА,
рЃарЃЮрЃњрЃЮрЃарЃўрЃф рЃЏрЃўрЃюрЃљрЃ«рЃўрЃљ рЃфрЃюрЃЮрЃЉрЃўрЃџрЃў рЃЏрЃгрЃћрЃарЃџрЃћрЃЉрЃўрЃА рЃюрЃљрЃгрЃљрЃарЃЏрЃЮрЃћрЃЉрЃерЃў. рЃЕрЃћрЃЏрЃА рЃЏрЃЮрЃЌрЃ«рЃарЃЮрЃЉрЃћрЃЉрЃерЃў рЃљрЃа рЃўрЃДрЃЮ рЃЉрЃћрЃћрЃЋрЃарЃў
рЃўрЃюрЃбрЃарЃўрЃњрЃљ, рЃЏрЃљрЃњрЃарЃљрЃЏ рЃФрЃљрЃџрЃўрЃљрЃю рЃдрЃарЃЏрЃљ рЃўрЃДрЃЮ. рЃЏрЃљрЃЌрЃў рЃЊрЃљрЃгрЃћрЃарЃљ рЃБрЃцрЃарЃЮ рЃљрЃЊрЃЋрЃўрЃџрЃў рЃўрЃДрЃЮ, рЃЋрЃўрЃЊрЃарЃћ рЃњрЃљрЃАрЃљрЃарЃЌрЃЮрЃЉрЃў
рЃЏрЃЮрЃЌрЃ«рЃарЃЮрЃЉрЃћрЃЉрЃўрЃА. рЃЏрЃћ рЃБрЃюрЃЊрЃљ рЃЏрЃфрЃЮрЃЊрЃюрЃЮрЃЊрЃљ, рЃарЃЮрЃЏ рЃћрЃА рЃАрЃљрЃцрЃарЃЌрЃ«рЃўрЃА рЃюрЃўрЃерЃљрЃюрЃў рЃўрЃДрЃЮ. рЃАрЃўрЃюрЃљрЃЏрЃЊрЃЋрЃўрЃџрЃћрЃерЃўрЃф, рЃЕрЃћрЃЏрЃў
рЃЏрЃЮрЃЌрЃ«рЃарЃЮрЃЉрЃћрЃЉрЃў рЃАрЃљрЃЎрЃЏрЃљрЃЮрЃЊ рЃЏрЃЮрЃАрЃљрЃгрЃДрЃћрЃюрЃў рЃўрЃДрЃЮ; рЃЏрЃћ рЃљрЃдрЃцрЃарЃЌрЃЮрЃЋрЃљрЃюрЃћрЃЉрЃБрЃџрЃў рЃЋрЃўрЃДрЃљрЃЋрЃў рЃўрЃЏ рЃўрЃЊрЃћрЃўрЃЌ, рЃарЃЮрЃЏ
рЃЊрЃљрЃЏрЃћрЃгрЃћрЃарЃљ рЃарЃљрЃдрЃљрЃфрЃљ рЃАрЃћрЃарЃўрЃЮрЃќрЃБрЃџрЃў, рЃўрЃюрЃбрЃћрЃџрЃћрЃЦрЃбрЃБрЃљрЃџрЃБрЃарЃў, рЃфрЃюрЃЮрЃЉрЃўрЃџрЃў рЃЏрЃгрЃћрЃарЃџрЃћрЃЉрЃўрЃА рЃЏрЃАрЃњрЃљрЃЋрЃАрЃљрЃЊ.

рЃљрЃ«рЃџрЃљ рЃЏрЃћ рЃЏрЃљрЃЦрЃЋрЃА рЃАрЃљрЃЎрЃЏрЃљрЃарЃўрЃАрЃў рЃњрЃљрЃЏрЃЮрЃфрЃЊрЃўрЃџрЃћрЃЉрЃљ рЃўрЃЏрЃўрЃА рЃњрЃљрЃАрЃљрЃфрЃюрЃЮрЃЉрЃўрЃћрЃарЃћрЃЉрЃџрЃљрЃЊ, рЃарЃЮрЃЏ рЃўрЃА рЃЏрЃгрЃћрЃарЃџрЃћрЃЉрЃў
рЃюрЃљрЃЏрЃЊрЃЋрЃўрЃџрЃљрЃЊ рЃЏрЃЮрЃАрЃљрЃгрЃДрЃћрЃюрЃћрЃЉрЃў рЃўрЃДрЃЋрЃюрЃћрЃю. рЃЉрЃћрЃЋрЃарЃў рЃфрЃюрЃЮрЃЉрЃўрЃџрЃў рЃљрЃЊрЃљрЃЏрЃўрЃљрЃюрЃў рЃљрЃЎрЃћрЃЌрЃћрЃЉрЃА рЃЏрЃЮрЃАрЃљрЃгрЃДрЃћрЃю рЃАрЃљрЃЦрЃЏрЃћрЃА;
рЃЏрЃЮрЃЎрЃџрЃћрЃЋрЃљрЃЊрЃўрЃљрЃю рЃърЃћрЃарЃўрЃЮрЃЊрЃерЃў, рЃљрЃЊрЃљрЃЏрЃўрЃљрЃюрЃўрЃА рЃЏрЃБрЃерЃљрЃЮрЃЉрЃўрЃА рЃ«рЃљрЃарЃўрЃАрЃ«рЃў рЃфрЃюрЃЮрЃЉрЃљрЃЊрЃЮрЃЉрЃўрЃА рЃЏрЃ«рЃЮрЃџрЃЮрЃЊ рЃЏрЃфрЃўрЃарЃћ
рЃюрЃљрЃгрЃўрЃџрЃўрЃљ. рЃюрЃљрЃЎрЃџрЃћрЃЉрЃљрЃЊ рЃБрЃюрЃЊрЃљ рЃЏрЃћрЃцрЃўрЃЦрЃарЃљ рЃўрЃЏрЃљрЃќрЃћ, рЃарЃЮрЃЏ рЃўрЃАрЃћрЃЌрЃў рЃарЃљрЃЏрЃћ рЃњрЃљрЃЏрЃћрЃЎрЃћрЃЌрЃћрЃЉрЃўрЃюрЃљ, рЃарЃљрЃф рЃЏрЃљрЃњрЃарЃљрЃЊ
рЃњрЃљрЃЏрЃЮрЃўрЃДрЃБрЃарЃћрЃЉрЃЮрЃЊрЃљ рЃЊрЃљ рЃБрЃцрЃарЃЮ рЃЏрЃћрЃбрЃљрЃЊ рЃЏрЃћрЃцрЃўрЃЦрЃарЃљ рЃўрЃЏрЃљрЃќрЃћ, рЃарЃљрЃф рЃЏрЃЮрЃЏрЃгрЃЮрЃюрЃЊрЃљ. рЃАрЃўрЃюрЃљрЃЏрЃЊрЃЋрЃўрЃџрЃћрЃерЃў, рЃћрЃА рЃљрЃарЃўрЃА
рЃњрЃќрЃљ рЃўрЃДрЃЮ рЃЏрЃљрЃњрЃљрЃарЃў.

рЃЏрЃарЃљрЃЋрЃљрЃџрЃў рЃърЃарЃЮрЃћрЃЦрЃбрЃўрЃА рЃАрЃљрЃЎрЃЋрЃљрЃюрЃФрЃЮ рЃўрЃюрЃњрЃарЃћрЃЊрЃўрЃћрЃюрЃбрЃў, рЃЌрЃўрЃЌрЃЦрЃЏрЃўрЃА рЃЌрЃЋрЃўрЃЌрЃЮрЃю рЃърЃарЃЮрЃћрЃЦрЃбрЃў, рЃљрЃарЃўрЃА рЃЎрЃљрЃарЃњрЃў
рЃгрЃўрЃњрЃюрЃћрЃЉрЃўрЃА рЃФрЃўрЃћрЃЉрЃљ. рЃгрЃўрЃњрЃюрЃћрЃЉрЃўрЃА рЃБрЃЏрЃћрЃбрЃћрЃАрЃЮрЃЉрЃљ рЃфрЃБрЃЊрЃўрЃљ. рЃЌрЃўрЃЌрЃЦрЃЏрЃўрЃА рЃДрЃЋрЃћрЃџрЃљ рЃАрЃљрЃ«рЃћрЃџрЃЏрЃФрЃдрЃЋрЃљрЃюрЃћрЃџрЃЮ рЃфрЃБрЃЊрЃўрЃљ
[9]. рЃљрЃЏрЃўрЃбрЃЮрЃЏ рЃюрЃБ рЃЕрЃљрЃЋрЃЌрЃЋрЃџрЃўрЃЌ, рЃарЃЮрЃЏ рЃАрЃљрЃњрЃљрЃюрЃў рЃБрЃюрЃЊрЃљ рЃўрЃАрЃгрЃљрЃЋрЃџрЃћрЃЉрЃЮрЃЊрЃћрЃА рЃюрЃћрЃЉрЃўрЃАрЃЏрЃўрЃћрЃарЃў рЃгрЃўрЃњрЃюрЃўрЃЊрЃљрЃю,
рЃарЃЮрЃЏрЃћрЃџрЃўрЃф рЃ«рЃћрЃџрЃерЃў рЃЏрЃЮрЃњрЃ«рЃЋрЃЊрЃћрЃЉрЃљрЃЌ. рЃЌрЃЦрЃЋрЃћрЃю рЃљрЃЦрЃбрЃўрЃБрЃарЃљрЃЊ рЃБрЃюрЃЊрЃљ рЃЏрЃЮрЃФрЃћрЃЉрЃюрЃЮрЃЌ рЃЎрЃљрЃарЃњрЃў рЃгрЃўрЃњрЃюрЃћрЃЉрЃўрЃА рЃЏрЃфрЃўрЃарЃћ
рЃарЃљрЃЮрЃЊрЃћрЃюрЃЮрЃЉрЃљ.

рЃЏрЃюрЃўрЃерЃЋрЃюрЃћрЃџрЃЮрЃЋрЃљрЃюрЃўрЃљ, рЃЊрЃљрЃўрЃФрЃарЃљ рЃљрЃЊрЃњрЃўрЃџрЃўрЃЊрЃљрЃю рЃЊрЃљ рЃЊрЃљрЃўрЃгрЃДрЃЮрЃЌ рЃЎрЃћрЃЌрЃћрЃЉрЃљ. рЃўрЃЏрЃўрЃА рЃюрЃљрЃфрЃЋрЃџрЃљрЃЊ, рЃарЃЮрЃЏ рЃЊрЃљрЃћрЃџрЃЮрЃЊрЃЮ
рЃЌрЃБ рЃарЃЮрЃЊрЃўрЃА рЃњрЃљрЃАрЃгрЃљрЃЋрЃџрЃўрЃљрЃю, рЃгрЃљрЃЊрЃў рЃЊрЃљ рЃўрЃАрЃгрЃљрЃЋрЃџрЃћ.

рЃЌрЃЦрЃЋрЃћрЃюрЃА рЃфрЃ«рЃЮрЃЋрЃарЃћрЃЉрЃљрЃА рЃљрЃа рЃБрЃюрЃЊрЃљ рЃЏрЃљрЃарЃЌрЃљрЃЋрЃЊрЃюрЃћрЃю рЃЏрЃўрЃЏрЃдрЃћрЃЉрЃў рЃЎрЃЮрЃЏрЃўрЃАрЃўрЃўрЃА рЃгрЃћрЃЋрЃарЃћрЃЉрЃў. рЃЌрЃЦрЃЋрЃћрЃюрЃА рЃАрЃљрЃЎрЃБрЃЌрЃљрЃа
рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљрЃА рЃерЃћрЃБрЃФрЃџрЃўрЃљ рЃЏрЃљрЃарЃЌрЃЮрЃА рЃўрЃА. рЃфрЃюрЃЮрЃЉрЃўрЃАрЃЏрЃЮрЃДрЃЋрЃљрЃарЃћрЃЮрЃЉрЃљ рЃ«рЃћрЃџрЃЏрЃФрЃдрЃЋрЃљрЃюрЃћрЃџрЃЮрЃЉрЃА рЃДрЃЋрЃћрЃџрЃљ
рЃЏрЃўрЃќрЃљрЃюрЃЊрЃљрЃАрЃљрЃ«рЃБрЃџрЃў рЃљрЃЊрЃљрЃЏрЃўрЃљрЃюрЃўрЃА рЃфрЃ«рЃЮрЃЋрЃарЃћрЃЉрЃљрЃА. рЃЌрЃЦрЃЋрЃћрЃю рЃљрЃа рЃ«рЃљрЃарЃЌ рЃЋрЃљрЃџрЃЊрЃћрЃЉрЃБрЃџрЃў рЃћрЃџрЃЮрЃЊрЃЮрЃЌ, рЃарЃЮрЃЏ
рЃЊрЃљрЃўрЃгрЃДрЃЮрЃЌ. рЃАрЃўрЃюрЃљрЃЏрЃЊрЃЋрЃўрЃџрЃћрЃерЃў, рЃЌрЃЦрЃЋрЃћрЃю рЃљрЃа рЃБрЃюрЃЊрЃљ рЃЊрЃљрЃћрЃџрЃЮрЃЊрЃЮрЃЌ, рЃарЃЮрЃЏ рЃњрЃљрЃ«рЃЊрЃћрЃЌ рЃќрЃарЃЊрЃљрЃАрЃарЃБрЃџрЃў. рЃЌрЃЦрЃЋрЃћрЃюрЃерЃў
рЃљрЃа рЃљрЃарЃўрЃА рЃљрЃарЃљрЃюрЃљрЃўрЃарЃў рЃњрЃљрЃЊрЃљрЃЏрЃарЃЌрЃЋрЃћрЃџрЃў, рЃарЃЮрЃЏрЃћрЃџрЃўрЃф рЃЏрЃљрЃњрЃўрЃБрЃарЃљрЃЊ рЃўрЃЉрЃарЃБрЃюрЃћрЃЉрЃА, рЃњрЃљрЃарЃЎрЃЋрЃћрЃБрЃџ рЃљрЃАрЃљрЃЎрЃерЃў
рЃЏрЃЮрЃ«рЃЋрЃћрЃЊрЃарЃўрЃАрЃљрЃА рЃљрЃю рЃарЃЮрЃЏрЃћрЃџрЃўрЃЏрЃћ рЃЊрЃљрЃгрЃћрЃАрЃћрЃЉрЃБрЃџрЃћрЃЉрЃўрЃА рЃЊрЃљрЃЏрЃЌрЃљрЃЋрЃћрЃарЃЉрЃўрЃАрЃљрЃА. рЃЌрЃЦрЃЋрЃћрЃю рЃ«рЃЊрЃћрЃЉрЃўрЃЌ рЃќрЃЊрЃљрЃАрЃарЃБрЃџрЃў,
рЃарЃЮрЃЊрЃћрЃАрЃљрЃф рЃњрЃљрЃЊрЃљрЃгрЃДрЃЋрЃћрЃбрЃЌ рЃърЃљрЃАрЃБрЃ«рЃўрЃАрЃЏрЃњрЃћрЃЉрЃџрЃЮрЃЉрЃљ рЃљрЃўрЃдрЃЮрЃЌ рЃЌрЃЦрЃЋрЃћрЃю рЃфрЃ«рЃЮрЃЋрЃарЃћрЃЉрЃљрЃќрЃћ. рЃљрЃЏрЃўрЃА рЃњрЃљрЃЎрЃћрЃЌрЃћрЃЉрЃљ
рЃюрЃћрЃЉрЃўрЃАрЃЏрЃўрЃћрЃа рЃљрЃАрЃљрЃЎрЃерЃў рЃерЃћрЃњрЃўрЃФрЃџрЃўрЃљрЃЌ. [10]

рЃћрЃА рЃерЃћрЃўрЃФрЃџрЃћрЃЉрЃљ рЃАрЃўрЃАрЃБрЃџрЃћрЃџрЃћрЃА рЃњрЃљрЃЋрЃЊрЃћрЃА. рЃЌрЃЦрЃЋрЃћрЃю рЃерЃћрЃўрЃФрЃџрЃћрЃЉрЃљ рЃўрЃцрЃўрЃЦрЃарЃЮрЃЌ, рЃарЃЮрЃЏ рЃЏрЃћ рЃЏрЃ«рЃЮрЃџрЃЮрЃЊ
рЃљрЃарЃљрЃАрЃарЃБрЃџрЃгрЃџрЃЮрЃЋрЃљрЃюрЃў рЃЋрЃљрЃа, рЃљрЃа рЃЏрЃљрЃЦрЃЋрЃА рЃцрЃБрЃџрЃў, рЃАрЃљрЃ«рЃџрЃерЃў рЃБрЃюрЃЊрЃљ рЃЋрЃўрЃфрЃ«рЃЮрЃЋрЃарЃЮ рЃЊрЃљ рЃБрЃюрЃЊрЃљ рЃЋрЃљрЃЎрЃћрЃЌрЃЮ рЃўрЃА,
рЃарЃљрЃАрЃљрЃф рЃБрЃцрЃарЃЮрЃАрЃћрЃЉрЃў рЃЏрЃћрЃБрЃЉрЃюрЃћрЃЉрЃўрЃљрЃю рЃЏрЃЌрЃћрЃџрЃў рЃЊрЃдрЃћ. рЃўрЃАрЃћ, рЃБрЃцрЃарЃЮрЃАрЃћрЃЉрЃўрЃА рЃБрЃЏрЃћрЃбрЃћрЃАрЃЮрЃЉрЃљ рЃЏрЃАрЃњрЃљрЃЋрЃА рЃарЃЌрЃБрЃџ
рЃњрЃљрЃарЃћрЃЏрЃЮрЃерЃў рЃЏрЃБрЃерЃљрЃЮрЃЉрЃћрЃю рЃЊрЃљ рЃљрЃЏрЃљрЃА рЃЌрЃљрЃЋрЃА рЃљрЃарЃЌрЃЏрЃћрЃЋрЃћрЃю. рЃЌрЃБ рЃцрЃўрЃЦрЃарЃЮрЃЉрЃЌ, рЃарЃЮрЃЏ рЃўрЃДрЃЮ рЃЉрЃљрЃЋрЃерЃЋрЃў рЃЏрЃФрЃўрЃЏрЃћрЃљ,
рЃгрЃљрЃарЃЏрЃЮрЃўрЃЊрЃњрЃўрЃюрЃћрЃЌ рЃарЃЮрЃњрЃЮрЃарЃўрЃљ рЃерЃЋрЃўрЃџрЃћрЃЉрЃўрЃА рЃДрЃЮрЃџрЃљ.

рЃћрЃарЃЌрЃљрЃЊрЃћрЃарЃЌрЃў рЃарЃћрЃљрЃџрЃБрЃарЃў рЃњрЃљрЃюрЃАрЃ«рЃЋрЃљрЃЋрЃћрЃЉрЃљ рЃќрЃарЃЊрЃљрЃАрЃарЃБрЃџрЃАрЃљ рЃЊрЃљ рЃАрЃЎрЃЮрЃџрЃўрЃА рЃЏрЃЮрЃАрЃгрЃљрЃЋрЃџрЃћрЃА рЃерЃЮрЃарЃўрЃА рЃљрЃарЃўрЃА рЃўрЃА,
рЃарЃЮрЃЏ рЃќрЃарЃЊрЃљрЃАрЃарЃБрЃџрЃћрЃЉрЃў рЃљрЃфрЃюрЃЮрЃЉрЃўрЃћрЃарЃћрЃЉрЃћрЃю рЃарЃљрЃдрЃљрЃфрЃћрЃЉрЃўрЃА рЃЉрЃЮрЃџрЃЮрЃЏрЃЊрЃћ рЃњрЃљрЃЎрЃћрЃЌрЃћрЃЉрЃўрЃА рЃАрЃљрЃГрЃўрЃарЃЮрЃћрЃЉрЃљрЃА, рЃ«рЃЮрЃџрЃЮ
рЃЏрЃЮрЃАрЃгрЃљрЃЋрЃџрЃћрЃћрЃЉрЃў - рЃљрЃарЃљ. рЃљрЃЏрЃњрЃЋрЃљрЃарЃў рЃњрЃљрЃфрЃюрЃЮрЃЉрЃўрЃћрЃарЃћрЃЉрЃљ рЃЊрЃљрЃљрЃ«рЃџрЃЮрЃћрЃЉрЃўрЃЌ 23 рЃгрЃџрЃўрЃА рЃљрЃАрЃљрЃЎрЃўрЃерЃў рЃ«рЃЊрЃћрЃЉрЃљ. рЃЏрЃћ
рЃгрЃўрЃюрЃљрЃАрЃгрЃљрЃа рЃњрЃўрЃЏрЃ«рЃћрЃџрЃЌ рЃљрЃЏ рЃАрЃљрЃўрЃЊрЃБрЃЏрЃџрЃЮрЃА, рЃљрЃАрЃћ рЃарЃЮрЃЏ рЃерЃћрЃБрЃЊрЃћрЃЦрЃў рЃАрЃљрЃЦрЃЏрЃћрЃА. рЃерЃћрЃўрЃФрЃџрЃћрЃЉрЃљ рЃЌрЃЦрЃЋрЃћрЃю рЃњрЃљрЃ«рЃЊрЃћрЃЌ
рЃърЃўрЃарЃЋрЃћрЃџрЃў рЃЌрЃљрЃЮрЃЉрЃљ, рЃарЃЮрЃЏрЃћрЃџрЃўрЃф рЃљрЃа рЃўрЃюрЃљрЃюрЃћрЃЉрЃА, рЃЌрЃБ рЃарЃљрЃЏрЃЊрЃћрЃюрЃў рЃЊрЃарЃЮ рЃЊрЃљрЃЎрЃљрЃарЃњрЃћрЃА рЃАрЃЎрЃЮрЃџрЃљрЃерЃў.

* * *

р▓ЏрЃљрЃЊрЃџрЃЮрЃЉрЃЌ рЃўрЃюрЃњрЃарЃўрЃЊ рЃЉрЃљрЃАрЃћрЃЌрЃў, рЃЌрЃарЃћрЃЋрЃЮрЃа рЃЉрЃџрЃљрЃЦрЃЋрЃћрЃџрЃў, рЃарЃўрЃЕ рЃЊрЃарЃљрЃЋрЃћрЃАрЃў, рЃЊрЃљрЃю рЃњрЃарЃўрЃцрЃўрЃюрЃў, рЃАрЃљрЃарЃљ
рЃ░рЃљрЃарЃџрЃўрЃюрЃў, рЃ»рЃћрЃАрЃўрЃЎрЃљ рЃџрЃўрЃЋрЃўрЃюрЃњрЃАрЃбрЃЮрЃюрЃў, рЃ»рЃљрЃЎрЃў рЃЏрЃљрЃЦрЃЊрЃЮрЃюрЃЮ, рЃарЃЮрЃЉрЃћрЃарЃбрЃў рЃЏрЃЮрЃарЃўрЃАрЃў, рЃЏрЃљрЃарЃЎ рЃюрЃўрЃбрЃќрЃЉрЃћрЃарЃњрЃў,
рЃџрЃўрЃАрЃљ рЃарЃљрЃюрЃЊрЃљрЃџрЃў, рЃЊрЃљ рЃљрЃљрЃарЃЮрЃю рЃерЃБрЃљрЃарЃЌрЃќрЃў рЃарЃЮрЃЏ рЃ«рЃљрЃўрЃЎрЃўрЃбрЃ«рЃћрЃА рЃљрЃЏрЃўрЃАрЃў рЃЊрЃарЃљрЃцрЃбрЃћрЃЉрЃў, рЃЊрЃљ рЃЏрЃћрЃбрЃў рЃерЃЋрЃћрЃЉрЃў рЃарЃЮрЃЏ
рЃЊрЃљрЃЏрЃћрЃџрЃљрЃърЃарЃљрЃЎрЃћрЃА рЃАрЃљрЃерЃБрЃљрЃџрЃЮ рЃАрЃЎрЃЮрЃџрЃљрЃќрЃћ.

* * *

_Thank you Elene Asanidze, Gua Tabidze, Irakli Safareli, Lana Nozadze, Sandro
Asanidze, Shota Giorgobiani, George Parunashvili, Manana Parunashvili for your
immense help in translation._

